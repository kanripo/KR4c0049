# -*- mode: mandoku-view -*-
#+TITLE: 柳河東集注
#+DATE: 2015-09-23 10:18:16
#+PROPERTY: LASTPB  <md:KR4c0049_SBCK_006-1a>
#+PROPERTY: JUAN 7

<md:KR4c0049_SBCK_006-6b>¶
<md:KR4c0049_SBCK_007-1a>¶
<pb:KR4c0049_WYG_007-1a>
欽定四庫全書
　柳河東集注巻七
　　　　　　宋　童宗說張敦頤潘緯　音釋
　¶　碑銘¶
　　　南嶽雲峯寺和尚碑¶
乾元元年(戊戌/嵗)某月日皇帝曰(肅/宗)予欲俾慈仁怡愉洽
于生¶人惟浮圗道允廸乃命五嶽求厥元徳以儀于下
惟兹嶽上¶于尚書其首曰雲峯大師法證凡莅事五十
<pb:KR4c0049_WYG_007-1b>
年貞元十七年¶乃沒其徒曰詮曰逺曰振曰巽曰素凡
三干餘人其長老咸¶來言曰吾師軌行峻特(軌居洧/切法也)器
宇𢎞大有來受律者吾師¶示之以尊嚴整齊明列義類
而人知其所不為有來求道者¶吾師示之以髙廣通逹
一其空有而人知其所必至元臣碩¶老稽首受教髫童
毁齒(髫音迢童/子垂髪)踊躍執役故從吾師之命¶而度者凡五
萬人吾師冬不燠裘(燠乙六切/又威遇切)飢不豐食毎歳¶㑹其類
讀羣經俾聖言畢出有以見其大又率其仵(音午/偶也)伐<md:KR4c0049_SBCK_007-1b>¶木
<pb:KR4c0049_WYG_007-2a>
輦土作佛塔廟洎經典俾象法益廣有以見其用將沒
告¶門人曰吾自始學至去世未嘗有作焉然後知其動
無不虚¶靜無不為生而未始來歿而未始往也(二而字/下或有)
(知/字)其道備矣¶願刻山石知教之所以大其詞曰¶
師之教尊嚴有耀恭天子之詔維大中以告後學是効
師之¶徳簡峻淵黙柔惠以直渙焉而不積同焉而皆得
兹道惟則¶師之功勤勞以庸維奥祕必通以興祠宫遐
邇攸從師之族¶由虢而郭(周武王封虢叔於西虢平王/東遷奪其地與鄭武公求虢)
<pb:KR4c0049_WYG_007-2b>
(叔之裔孫序封於/其陽號曰虢父)世¶徳有奕從佛于釋師之夀七十有
八惟終始罔缺丕冒遺烈¶厥徒蒸蒸維大教是膺維憲
言是徵溥博恢𢎞如川之増如¶雲之興如嶽之不崩終
古其承之¶
　　　南嶽雲峯和尚塔銘¶
雲峯和尚族郭氏號法證為竺乾道五十有七年年七
十有<md:KR4c0049_SBCK_007-2a>¶八貞元十七年九月十七日終十月二十七日𦵏
凡度學者¶五萬人為弟子者三千人色厲而仁行峻而
<pb:KR4c0049_WYG_007-3a>
周道廣而不尤¶功髙而不有毅然居山之北峯以為儀
表世之所謂賢人大¶臣者至南方咸所嚴事由其内者
聞大師之言律義莫不震¶動悼懼如聽誓命由其外者
聞大師之稱道要莫不悽欷欣¶踴(欷音/希)如獲肆宥故時
推人師則専其首詔求教宗則冠其¶位披山伐木崇構
法宇則地得其勝捐衣去食廣閱羣經則¶理得其深其
道實勤而其心無求自大師化去教亦隨䘮嗚¶呼大師
之𦵏門人慕號長老愁痛遂相與以為兹塔礱石峻¶整
<pb:KR4c0049_WYG_007-3b>
植木蓊茂(蓊烏孔切/木盛貌)凡衡山無與為比者然而未有能
紀¶其事余既與大乗師重㢲遊巽其徒也亟為余言(亟/為)
(並去/聲)故¶為其銘銘曰¶
苞元極兮韜大方威而仁兮幽以光行峻㓗兮貌齋莊
(峻一本/作<md:KR4c0049_SBCK_007-2b>¶浚)氣混溟兮徳洋洋演大律兮離毫芒度羣有兮
耀柔剛棟¶宇立兮像法彰文字闡兮聖言揚詔褒列兮
宅南方道之廣¶兮用其常後是式兮宜乆長閟靈室兮
記崇岡即𤣥石兮垂¶文章學者慕兮哀無疆
<pb:KR4c0049_WYG_007-4a>
　　　南嶽般舟和尚第二碑¶
佛法至于衡山及津大師始修起律教由其壇場而出
者為¶得正法其大弟子曰日悟和尚盡得師之道次補
其處為浮¶圗者宗世家于零陵蔣姓也和尚心大而行
密體卑而道尊¶以為由定發惠必用毗尼為之室宇(潘/云)
(毗頻脂切律也傳燈録/云律師啟毗尼之¶法)遂執業於東林恩大師究觀祕
義乃歸傳教不視文字懸¶判深微登壇莅事度比丘衆
(潘云比音鼻&KR0394;語云比邱如秦云乞士謂上於/諸佛乞法資益¶恵命下於施主乞食資益色聲)凡歳千
<pb:KR4c0049_WYG_007-4b>
人者三十有七而道不恩以為去凡¶即聖必以三昧為
之軌道遂服勤於紫霄逺大師修明要奥<md:KR4c0049_SBCK_007-3a>¶得以觀佛浩
入性海洞開真源道場専精長跪右遶不衡不¶倚(石碑/本洞)
(作廓旡長跪/及不衡字)凡七日者百有二十而志不衰初開元¶中
詔定制度師乃居本郡龍興寺肅宗制天下名山置大
徳¶七人兹嶽尤重推擇居首師乃即崇嶺是作精室闢
林莽(碑本¶闢/作斬)刳巖巒殿舍宏大廊廡修直(廡音/武)不命而
獻力不祈而¶薦貨凡南方人顓念佛三昧者必由於是
<pb:KR4c0049_WYG_007-5a>
命曰般舟臺焉(潘云¶般如字大藏有般舟三昧經云一/心念佛若一日晝夜若七日七夜又云)
(經行不得休息不得坐三月速得/是三昧今釋¶氏有依此教修行者)和尚生十三年而始
出家又九年而受具戒又十¶年而處壇塲(石本處/作居)又三
十七年而當貞元二十年正月十¶七日化于兹室嗚呼
無得而修故念為實相不取於法故律¶為大乗壞衣不
飾揣食不味(揣徒官/切聚貌)覆薦服役凡出於生物¶者擯而勿
用不自知其慈攝取調御凡歸於正真者動而成¶羣不
自知其教萬行方厲一性恒如寂用之涯不可得也有<md:KR4c0049_SBCK_007-3b>¶
<pb:KR4c0049_WYG_007-5b>
弟子曰景秀嗣居法會欲廣其師之徳延于罔極故申
明陳¶辭俾刋之兹碑銘曰¶
像教南被及津而尊威儀有嚴載闢其門吾師是嗣増
濬道¶源度衆逾廣大明羣昏乃興毗尼微密是論八萬
總結彰于¶一言聲聞熈熈遐邇来奔如木既拔有植其
根乃法般舟奥¶妙斯存百億㝠㑹觀于化元同道祁祁
(盛/貌)功庸以敦如水斯¶壅流之無垠(音銀/岸也)帝求人師登我
先覺赫矣明命表兹靈嶽¶于彼南阜齋宫爰作負掲致
<pb:KR4c0049_WYG_007-6a>
貨時靡要約(要平聲潘云掲音竭又/音朅又音憇¶並牽也)袒奮程力不呼而
諾是刈是鑿既塗既斵層構孔碩以¶延後學出不牛馬
服不絮帛匪安其躬亦菲其食勤而不勞¶在用恒寂縱
而不傲在捨恒得洪融混合孰究其跡懿兹遺¶光式是
嘉則容貌往矣軌儀無極其徒追思賡薦兹石¶
　　　大明和尚碑<md:KR4c0049_SBCK_007-4a>¶儒以禮立仁義無之則壞佛以律持定慧去之則䘮是
故離¶禮於仁義者不可與言儒異律於定慧者不可與
<pb:KR4c0049_WYG_007-6b>
言佛逹是¶道者惟大明師師姓歐陽氏號曰恵開唐開
元二十一年始¶生天寳十一載始為浮圗大厯十一年
始登壇為大律師貞¶元十三年十一月十一日卒元和
九年正月其弟子懷信道¶嵩尼無染等命髙道僧靈嶼
為行狀列其行事願刋之兹碑¶宗元今掇其大者言曰
師先因官世家潭州為大姓有勲烈¶爵位今不言大浮
圗也(不序其宦族所以/尊大浮圗之道)凡浮圗之道衰其¶徒必小律而
去經大明恐焉於是從峻洎侃以究戒律而大¶法以立
<pb:KR4c0049_WYG_007-7a>
又從秀洎昱以通經教而奥義以修由是二道出入¶隐
顯從學以不惑来求以有得廣徳二年始立大明寺于
衡¶山詔選居寺僧二十一人師為之首乾元元年(一本/作某)
(年盖乾元在/廣¶徳前恐誤)又命衡山立毗尼藏詔選講律僧七人師
應其數凡其<md:KR4c0049_SBCK_007-4b>¶衣服器用動有師法言語行止皆為物軌
執巾匜(童云移之移尔二/切¶左傳奉匜沃盥)奉杖屨為侍者數百剪髮髦
被教戒為學者數萬得¶衆若獨居尊若卑晦而光介而
大灝灝焉(張云灝音/浩義同)無以加¶也其塔在祝融峯西趾下
<pb:KR4c0049_WYG_007-7b>
碑在塔東其辭曰¶
儒以禮行覺以律興一歸真源無大小乗大明之律是
定是¶慧丕窮經教為法出世化人無疆垂裕無際詔尊
碩徳威儀¶有繼道徧大洲徽音勿替祝融西麓(童云音/鹿山足)
(曰/麓)洞庭南裔金¶石刻辭彌億千歳¶
　　　碑隂¶
凡𦵏大浮圗無竁穴(竁樞絹/切穿地)其用於碑不宜然昔之公
室禮¶得用碑以𦵏其後子孫因宜不去遂銘徳行用圗
<pb:KR4c0049_WYG_007-8a>
乆於世及¶秦刻山石號其功徳亦謂之碑而其用遂行
然則雖浮圗亦¶宜也凡𦵏大浮圗其徒廣則能為碑晉
宋尚法故為碑者多<md:KR4c0049_SBCK_007-5a>¶法梁尚禪故碑多禪法不周施禪
不大行而律存焉故近世¶碑多律凡𦵏大浮圗未嘗有
比丘尼主碑事今惟無染實来¶涕淚以求其志益堅又
能言其師他徳尤備故書之碑隂師¶凡主戒事二十二
年宰相齊公映李公泌趙公憬尚書曹王¶臯裴公胄侍
郎令狐公峘或師或友齊親執經受大義為弟¶子又言
<pb:KR4c0049_WYG_007-8b>
師始為童時夢大人縞冠素舃(縞音杲白色/舄音昔履也)来告曰¶居
南嶽大吾道者必爾也已而信然將終夜冇光明笙磬
之¶音衆咸見聞若是類甚衆以儒者所不道而無染勤
以為請¶故末傳焉無染韋氏女世顯貴今主衡山戒法¶
　　　衡山中院大律師塔銘¶
衡山中院大律師曰希操沒年五十七既沒二十七年
其大¶弟子誡盈奉公之遺事願銘塔石公昝姓(昝子/感切)凡
去儒為釋¶者三十一祀掌律度衆者二十六會南尼戒
<pb:KR4c0049_WYG_007-9a>
法壞而復正由<md:KR4c0049_SBCK_007-5b>¶公而大興衡岳佛寺毁而再成由公而
丕變故當世之士若¶李丞相泌道未嘗屈覩公而稽首
尊之不名出世之士若石¶廪公瓉公(衡山有石廪峯瓉/僧名也號懶殘)
言未嘗形遇公而歎息推以䕶¶法是以建功之始則震
雷大風示其&KR1429;(兆/字)滅跡之際則隕星¶黑祲告其期(祲音/浸妖)
(氣/)斯為神怪不可度已故其與物大同終¶始無争受學
之衆他莫能偕也凡所受教若華嚴照公蘭若¶真公(潘/云)
(若靣也切官賜額者為/寺私造者為招提蘭若)荆州至公律公皆大士凡所¶授
<pb:KR4c0049_WYG_007-9b>
教若惟瑗道郢靈幹惟正恵常誡盈皆聞人嗚呼始終
哉¶為之銘曰¶
首有承兮卒有傳革大訛兮持法權衆之至兮志益䖍
雷發¶&KR1429;兮功已宣星告妖兮夀不延靈變化兮迎大仙
礱兹石兮¶垂萬年世有壞兮徳無遷¶
　
　
　柳河東集注巻七
