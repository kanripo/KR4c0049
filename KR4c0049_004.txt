# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:56.764251
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0215-004增廣註釋音辯唐柳先生集-卷第四.
<pb:KR4c0049_SBCK_004-1a>¶
増廣註釋音辯唐柳先生集卷之四¶
議辯¶
　　　晉文公問守原議¶
(事見左傳僖/公二十五作)¶
晉文公旣受原於王難其守問寺人㪍鞮(童云上步忽反下/都黎切晋寺人名)¶
以𢌿趙衰(張云&KR0004;危切/晋大夫也)余謂守原政之大者也所以承天子¶
樹霸功致命諸侯不冝謀及媟近(媟音薛瀆也謂寺/人即今之宦者)以沗王¶
命而晉君擇大任不公議於朝而私議於宫不博謀於卿相¶
而獨謀於寺人雖或衰之賢足以守國之政不爲敗而賊賢¶
失政之端由是滋矣况當其時不乏言議之臣乎狐偃爲謀¶
臣先軫將中軍晉君䟽而不咨外而不求乃卒定於内竪其¶
可以爲法乎且晉君將襲齊&KR0074;之業以翼天子乃大志也然¶
而齊&KR0074;任管仲以興進竪刀以敗(刀字亦作貂斉威公用之/由是因内寵殺羣吏擅廢)¶
<pb:KR4c0049_SBCK_004-1b>¶
(立)則𫉬原啓疆適其始政所以觀視諸侯也(觀去/声)而乃背其¶
所以興跡其所以敗然而能霸諸侯者以土則大以力則疆¶
以義則天子之𠕋也(左僖二十八年䇿/命晋侯爲侯伯)誠畏之矣烏能得其¶
心服哉其後景監得以相衛鞅(鞅於亮切史記商鞅入秦/因寵臣景監以見秦孝公)弘¶
石得以殺望之(漢元帝吋宦官弘㳟/石𩔰譛殺䔥望之)設之者晉文公也(設一/本作)¶
(誤)嗚呼得賢臣以守大邑則問非失舉也蓋失問也(一本作/問非失)¶
(問㪯非/失㪯也)然猶羞當時䧟後代&KR0002;此況於問與舉又兩失者其¶
何以救之哉余故著晉君之罪以附春秋許丗子止趙盾之¶
義(盾徒本切鲁宣公二年趙穿殺靈公春秋書曰晋趙盾弑/其名夷臯又昭公十九年許悼公疾飲太子之薬而卒春)¶
(秋書曰許丗子/止弑其君買)¶
　　駮復讎議¶
(唐書孝友傳載徐元慶復父讎自囚詣官左拾遺/陳子昻議誅元&KR0159;然後旌閭墓时韙其言後礼部)¶
(貟外郎柳宗元/駮之駮音剥)¶
<pb:KR4c0049_SBCK_004-2a>¶
臣伏見天后時(唐武/后)有同州下邽人徐元慶者(邽音/圭)父爽爲¶
縣尉趙師韞所殺卒能手刃父讎束身歸罪常時諫臣陳子¶
昻建議誅之而旌其閭且請編之於令永爲國典臣竊獨過¶
之臣聞禮之大本以防亂也&KR0002;曰無爲賊虐凡爲子者殺無¶
赦刑之大本亦以防亂也&KR0002;曰無爲賊虐凡爲治者殺無赦¶
(治一本/作理)其本則合其用則異旌與誅莫得而並焉(一本作不/得並也)¶
誅其可旌兹謂濫黷刑甚矣旌其可誅兹謂僣壞禮甚矣果¶
以是示于天下傳于後代趍義者不知所向違害者不知所¶
立以是爲典可乎蓋聖人之制窮理以定賞罰本情以正褒¶
貶統於一而巳矣嚮使刺讞其誠僞(童云讞語蹇鱼列鱼/𢧐三切並議罪也)考¶
正其曲直原始而求其端則刑禮之用判然離矣何者&KR0002;君¶
之父不䧟於公罪師韞之誅獨以其私怨奮其吏氣虐于非¶
辜州牧不知罪刑官不知問上下蒙冒𥸤號不聞而元慶能¶
<pb:KR4c0049_SBCK_004-2b>¶
以戴天爲大恥枕戈爲得禮(礼記曲礼云父之讎不与共戴/无寝苫枕干弗与共天下也)¶
處心積慮以衝讎人之胷介然自克即死無憾是守禮而行¶
義也執事者冝有慙色將謝之不暇而又何誅焉其或元慶¶
之父不免於罪師韞之誅不愆於法是非死於吏也是死於¶
法也法其可讎乎讎天子之法而戕奉吏之法是悖驁而凌¶
上也(童云悖音/李驁音敖)執而誅之所以正&KR0022;典而又何旌焉且其議¶
曰人必有子子必有親親親相讎其亂雜救是惑於禮也甚¶
矣禮之所謂讎者蓋其寃抑沉痛而號無告也非謂抵罪觸¶
法䧟于大戮而曰彼殺之我乃殺之不議曲直暴寡脅弱而¶
巳其非經背聖不亦甚哉周禮調人掌司萬人之讎凡殺人¶
而義者令勿讎讎之則死有反殺者&KR0022;國交讎之(周礼/地官)又安¶
得親親相讎也春秋公羊傳曰父不受誅子復讎可也父受¶
誅子復讎此推刃之道復讎不除害(公羊定/公四年)今&KR0002;取此以断¶
<pb:KR4c0049_SBCK_004-3a>¶
兩下相殺則合於禮矣且夫不忘讎孝也不愛死義也元慶¶
能不越於禮服孝死義是必逹理而聞道者也夫逹理聞道¶
之人豈其以王法爲敵讎者哉議者反以爲戮黷刑壞禮其¶
不可以爲典明矣請下臣議附于令有斷斯獄者不冝以前¶
議從事謹議¶
　　　桐葉封弟辯¶
古之傳者有言成王以桐葉與小弱弟戯(成王与弟唐叔虞/戯剪桐葉為珪曰)¶
(以此/封君)曰以封汝周公入賀王曰戯也周公曰天子不可戯乃¶
封小弱弟於唐吾意不然王之弟當封耶周公冝以時言於¶
王不待其戯而賀以成之也不當封耶(當並/如字)周公乃成其不¶
中之戯(中去/声)以地以人與小弱者爲之主其得爲聖乎且周¶
公以王之言不可苟焉而巳必從而成之耶設有不幸王以¶
桐葉戯婦寺亦將舉而從之乎凡王者之德在行之何&KR0002;設¶
<pb:KR4c0049_SBCK_004-3b>¶
未得其當(當丁/浪切)雖十易之不爲病要於其當不可使易也而¶
况以其戯乎&KR0002;戯而必行之是周公教王遂過也吾意周公¶
輔成王冝以道從容優樂要歸之大中而巳必不逢其失而¶
爲之辭又不當束縛之馳驟之使&KR0002;牛馬然急則敗矣且家¶
人父子尚不能以此自克况號爲君臣者耶是直小丈夫𡙇¶
𡙇者之事(𡙇傾/雪切)非周公所冝用故不可信或曰封唐叔史佚¶
成之(童云佚夷質切周武王時太/史尹佚事見史記晋丗家)¶
　　辨列子¶
(列禦冦所作唐號/沖虚至德眞經)¶
劉向古稱博極羣書然其録列子獨曰鄭穆公時人穆公在¶
孔子前幾百歳列子書言鄭國皆云子産鄧析不知向何以¶
言之如此史記鄭繻公二十四年(繻音/須)楚悼王四年圍鄭鄭¶
殺其相駟子陽子陽正與列子同時是歳周安王三年秦惠¶
<pb:KR4c0049_SBCK_004-4a>¶
王韓列侯趙武侯二年魏文侯二十七年燕𨤲公五年(𨤲古/文僖)¶
(字)齊康公七年宋悼公六年魯穆公十年不知向言魯穆公¶
時遂誤爲鄭耶不然何乖錯至如是其後張湛徒知怪列子¶
書言穆公後事亦不能推知其時然其書亦多増竄非其實¶
要之莊周爲放依其辭(放方/往切)其稱夏&KR0068;徂公紀渻子(渻音/省)李¶
咸等皆出列子不可盡紀雖不槩於孔子道然其虚泊寥闊¶
居亂丗逺於利禍不得逮於身而其心不窮易之遁丗無悶¶
者其近是歟余故取焉其文辭𩔖莊子而尤質厚少爲作好¶
文者可廢耶其楊朱力命(列子/篇名)疑其楊子書其言魏牟孔穿¶
皆出列子後不可信然觀其辭亦足通知古之多異術也讀¶
焉者愼取之而巳矣¶
　　　辯文子¶
(或曰姓辛名妍字文子号曰/計然葵丘濮上人沧蠡之師)¶
<pb:KR4c0049_SBCK_004-4b>¶
文子書十二篇其傳曰老子弟子(唐有徐靈府注又有李暹/訓注或謂其書録老子遺)¶
(言)其辭時有&KR0002;可取其指意皆本老子然&KR0690;其書(&KR0690;即/考字)蓋駮¶
書也其渾而𩔖者少竊取他書以合之者多凡孟子輩數家¶
皆見剽竊嶢然而出其𩔖(童云嶢音堯山/髙貌或作堯)其意緒文辭义牙¶
相抵而不合不知人之増益之歟或者衆爲聚歛以成其書¶
歟然觀其往往有可立者又頗惜之憫其爲之也勞今刋去¶
謬惡亂雜者取其似是者又頗爲發其意藏於家(爲去/声)¶
　論語辯二篇¶
　　　上篇¶
或問曰儒者稱論語孔子弟子所記信乎曰未然也孔子弟¶
子曽參㝡少少孔子四十六歳(夫子生於周靈王二十年/曽子生於周敬王十五年)曽¶
子老而死是書記曽子之死則去孔子也逺矣曽子之死孔¶
子弟子略無存者矣吾意曽子弟子之爲之也何哉且是書¶
<pb:KR4c0049_SBCK_004-5a>¶
載弟子必以字獨曽子有子不然由是言之弟子之號之也¶
然則有子何以稱子曰孔子之殁也諸弟子以有子爲似夫¶
子立而師之其後不能對諸子之問乃叱避而退則固甞有¶
師之號矣今所記獨曽子最後死余是以知之蓋樂正子春¶
子思之徒與爲之爾或曰孔子弟子甞雜記其言然而卒成¶
其書者曽氏之徒也¶
　　下篇¶
堯曰咨爾舜天之曆數在爾躬四海困窮天禄永終舜亦以¶
命禹余小子履敢用玄牡敢昭告于皇天后土有罪不敢赦¶
萬方有罪罪在朕躬朕躬有罪無以爾萬方或問之曰論語¶
書記問對之辭爾今卒篇之首章然有是何也柳先生曰論¶
語之大莫大乎是也是乃孔子常常諷道之辭云爾彼孔子¶
者覆生人之器也(覆敷/救切)上言堯舜之不遭(言一本/作之)而禪不及¶
<pb:KR4c0049_SBCK_004-5b>¶
已下之無湯之𫝑(下之一/作下言)而己不得爲天吏生人無以澤其¶
德日視聞其勞死怨呼而己之德涸焉無所依而施故於常¶
常諷道云爾而止也此聖人之大志也無容問對於其間弟¶
子或知之或疑之不能明相與傳之故於其爲書也卒篇之¶
首嚴而立之¶
　　辯&KR0017;谷子¶
(戰囯時人隱居頴川陽城/之&KR0294;谷蘇秦張儀之師)¶
元冀好讀古書然甚賢鬼谷子爲其指要幾千言&KR0017;谷子要¶
爲無取漢時劉向班固録書無&KR0017;谷子&KR0017;谷子後出而險盭¶
峭薄(盭音/戾)恐其妄言亂丗難信學者冝其不道而丗之言縱¶
横者時葆其書(葆音/保)&KR0057;者晚乃益出七術(&KR0017;谷子下篇有隂/符七術謂盛神法)¶
(五龍養志法靈龜實意法螣蛇分威法伏能散/势法&KR0743;鳥轉圜法猛獸損兊法靈&KR0433;七章是也)怪謬異甚不¶
可考校其言益竒而道益陿(張云陿音/冶隘也)使人狙狂失守(狙子/余切)¶
<pb:KR4c0049_SBCK_004-6a>¶
而易於䧟墜幸矣人之葆之者少今元子又文之以指要嗚¶
呼其爲好術也過矣¶
　　　辯晏子春秋¶
(斉相晏平/仲名嬰)¶
司馬遷讀晏子春秋髙之而莫知其所以爲書或曰晏子爲¶
之而人接焉或曰晏子之後爲之皆非也吾疑其墨子之徒¶
有齊人者爲之墨好儉晏子以儉名於丗故墨子之徒尊著¶
其事以増髙爲已術者且其旨多尚同兼愛非樂節用非厚¶
葬乆䘮者是皆出墨子又非孔子好言鬼事非儒明鬼又出¶
墨子其言問&KR0037;及古冶子等&KR0057;怪誕(晏子春秋曰公孫捷田/開疆古冶子事景公勇)¶
(而无礼晏子言於公餽之二桃曰三子計功而食之云云公/孫捷田開疆曰吾勇不&KR0002;子功不逮子取桃不譲是貪也然)¶
(而不死无勇也皆反其桃契領而死古冶/子曰二子死之吾獨生不仁亦契領而死)又往往言墨子聞¶
其道而稱之此甚顯白者自劉向歆班彪固父子皆録之儒¶
<pb:KR4c0049_SBCK_004-6b>¶
家中甚矣數子之不詳也蓋非齊人不能具其事非墨子之¶
徒則其言不&KR0002;是後之録諸子書者冝列之墨家非晏子爲¶
墨也爲是書者墨之道也¶
　　　辯亢倉子¶
(唐號洞靈真經潘云亢音庚莊子作庚桑楚楚名/庚桑姓也史記作亢桑子大唐新語云道家有庚)¶
(桑子者丗无其書開元未處士王源撰亢倉子兩/卷以&KR0024;之序云庚桑亢桑亢倉一也唐藝文志以)¶
(爲㐮陽/王士元)¶
太史公爲莊周列傳稱其爲書畏累(童云上烏罪切或作㟪/下力罪切或作壘莊子)¶
(音注云㟪壘山名也或/云在魯又云在梁州)亢桑子皆空言無事實今丗有亢桑¶
子書其首篇出莊子而益以庸言蓋周所云者尚不能有事¶
實又况取其語而益之者其爲空言&KR0057;也劉向班固録書無¶
亢倉子而今之爲術者乃始爲之傳注以教於丗不亦惑乎¶
　　辯鶡冠子¶
<pb:KR4c0049_SBCK_004-7a>¶
(童元鶡音&KR0154;楚人君深山/以鶡鳥羽爲冠鶡似雉)¶
余讀賈誼鵩賦嘉其詞而學者以爲盡出鶡冠子(鶡冠子上/九篇論三)¶
(才変通古今治亂之道其/丗兵篇頭與鵩賦相亂)余往來京師求鶡冠子無所見至¶
長沙始得其書讀之盡鄙淺言也唯誼所引用爲美餘無可¶
者吾意好事者僞爲其書反用鵩賦以文飾之非誼育所取¶
之决也太史公伯夷列傳稱賈子曰貪夫殉財列士殉名夸¶
者死權不稱鶡冠子遷號爲愽極羣書假令當時有其書遷¶
豈不見耶假令眞有鶡冠子書亦必不取鵩賦以充入之者¶
何以知其然耶曰不𩔖¶
増廣註釋音辯唐柳先生集卷之四¶
<pb:KR4c0049_SBCK_004-7b>¶
<pb:KR4c0049_SBCK_004-7b>¶
# SB1_0685-130.png
