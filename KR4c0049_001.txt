# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:56.636566
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0215-001增廣註釋音辯唐柳先生集-卷第一.
<pb:KR4c0049_SBCK_001-1a>¶
増廣註釋音辯唐柳先生集卷之一¶
　　　　　　　南　城先　生　童　宗&KR0003;　註釋¶
　　　　　　　新　安　先生　張敦頥　音辯¶
　　　　　　　雲間先生潘　緯　音義¶
唐雅¶
　　　獻平淮夷雅表¶
(案毛詩注云淮夷在淮浦而夷行也呉元済/在淮蔡故曰淮夷宗元擬江漢之詩而作也)¶
臣宗元言臣&KR0018;罪竄伏違尚書牋奏十有四年(童云禮部郎/官掌尚書牋)¶
(奏宗元以永貞元年自禮部貟/外郎貶爲刺史至是十四年)聖恩寛宥命守遐壤(謂元和/十年爲)¶
(柳州/刺史)懷印曵紱有社有人臣宗元誠感誠荷&KR1450;首頓首伏惟¶
睿聖文武皇帝陛下天造神斷克清大憝(張云徒對反見康/誥悪也謂平呉元)¶
(済)金鼓一動萬方畢臣太平之功中興之德(潘云中陟仲切/再也詩序周室)¶
(中興/焉)推校千古無所與讓因伏自忖度(潘云忖取本/切度待洛切)有方剛¶
<pb:KR4c0049_SBCK_001-1b>¶
之力不得備戎行(音杭/列也)致死命况今巳無事思報國恩(一本/作恩)¶
(德)獨惟文章伏見周宣王時稱中興其道彰大于後罕及然¶
徴於詩大小雅其選徒出狩則車攻吉日命官分土則崧髙¶
韓奕烝人(烝民作烝人/避唐太宗諱)南征北伐則六月采&KR0622;平淮夷則江¶
漢常武鏗鍧炳耀(童云鏗丘耕切鍧/呼宏切鐘鼓声)盪人耳目(盪音蕩又/他浪反)故¶
宣王之形容與其輔佐由今望之&KR0002;神人然此無他以雅故¶
也臣伏見陛下自即位以來平夏州(童云永貞元年八月乙/巳憲宗即位其年冬夏)¶
(綏銀節度留後楊惠琳反元和/元年三月辛巳楊惠琳伏誅)夷劒南(童云永貞元年八月/癸丑劔南西川節度)¶
(使韋皐卒行軍司馬劉闢自稱留後元和元年正月癸未命/髙崇文率李元奕嚴礪李康以討劉闢十月戊子劉闢伏誅)¶
取江東(童云元和二年十月鎭海軍節度使李錡反殺留後/王澹乙丑命王諤討之癸丑鎭海軍兵馬使張子良)¶
(執李錡巳卯免潤州今歳/租十一月甲申李錡伏誅)定河北(童云元和七年八月戊戌/魏愽節度使田季安卒其)¶
(子懷諫自穪知軍府事十月乙未魏博軍以田季安之將田/興知軍事是月魏博節度使田興以六州歸于有司十一月)¶
(辛酉赦魏博具衛澶相六州詔/田興充魏博節度使賜名弘正)今又發自天&KR0168;克翦淮右¶
<pb:KR4c0049_SBCK_001-2a>¶
(元和九作閏八月丙辰彰義軍節度使呉少陽卒其子元済/自称知軍事九月丁亥命嚴綬李光顔李文通烏重㣧討之)¶
(十二年十月癸酉克蔡州甲申給復/淮西二年十一月丙戌呉元済伏誅)而大雅不作臣誠不佞¶
然不勝憤踊(一作憤懣一作/懣/張云踊音勇懣音悶)伏以朝多文臣不敢盡專¶
數事謹撰平淮夷雅二篇雖不及尹吉甫召穆公等庶施諸¶
後代有以佐唐之光明謹昧死再拜以獻臣宗元誠恐誠懼¶
頓首頓首謹言¶
　　　平淮夷雅二篇¶
皇武命丞相度董師集大功也(董督也元和十二年七月宰/相裴度充淮西宣慰處置使)¶
(平呉/元済)○皇&KR0132;其武(童云&KR0132;致也詩云&KR0132;定/爾功&KR0132;音㫖又匡移反)于溵于淮(溵於斤/切童云)¶
(唐溵水縣属陳州元和九年討蔡以李光顔爲陳州刺史充/忠武軍都知兵馬使始踰月&KR0096;本軍節度使詔以其軍當一)¶
(面光顔乃壁溵水明年大破賊時/曲俄又与烏重㣧破賊小溵河)旣巾乃車(巾飾也周/禮有巾車)環蔡¶
其來(一作/具來)狡衆昏嚚(魚巾切張云口不/道忠信之言曰嚚)甚毒于酲(音呈/酒病)狂奔¶
呌呶(尼交切亦/作詉讙声)以干大刑(干一/作扞)○皇咨于度惟汝一德曠誅¶
<pb:KR4c0049_SBCK_001-2b>¶
四紀(韓平淮西碑云蔡師之不廷授于今五十年謂自大/暦十四年李希烈鎭蔡州至元和十二年滅呉元済)其¶
徯汝克錫汝斧&KR0207;其往視師師是蔡人以宥以&KR0117;(潘云陵之/切一音僖)¶
(福也前漢祠官祝&KR0117;師古/曰&KR0117;本字作僖假借用耳)○度拜䅲首廟于元&KR0027;旣禡旣&KR0011;¶
(禡莫駕切/童云師&KR0021;)于社是宜金節煌煌&KR0236;盾雕戈(盾之允切戈謂平/頭㦸潘云&KR0236;音陽)¶
(馬頭/飾也)犀甲熊旂威命是荷(音何童云左傳昭七/年弗克&KR0018;荷平声)○度拜稽首¶
出次于東天子餞之罍斚是崇鼎臑爼胾(潘云臑汝朱切嫩/耎貌又奴刀切羊)¶
(豕臂也胾側/吏切大脔)五獻百籩凡百卿士班以周旋○旣涉于滻(所/簡)¶
(切童云水名在京兆唐都於此裴度節度/淮西及行帝御通化門臨遣渉此水以往)乃翼乃前孰圖厥¶
猶其佐多賢(裴度表馬揔爲副使韓愈爲行軍司馬李正封/馮&KR0043;爲判官李宗閔爲掌書記李文恱爲都知)¶
(兵馬使髙承/簡爲都押衙)宛宛周道于山于川逺&KR0045;邇昭陟降連連○我¶
斾我旂于道于陌訓于羣帥拳勇來格(巧言詩注/拳力也)公曰徐之¶
無恃額額(鄂格切勇悍皃一/本依尚書作額)式和爾容惟義之宅○進次于¶
郾(於憲切童云唐許州頴川郡有郾城縣與蔡州爲鄰裴度/傳云度屯郾城勞諸軍宣朝廷厚意士奮于勇李光顔傳)¶
<pb:KR4c0049_SBCK_001-3a>¶
(云十二年四月敗賊于郾城郾守將鄧懷金大恐率諸/將耒服開門待光顔入之城自壞者五十版潘云音偃)彼昏¶
卒狂裒兇鞠頑(裒薄侯切/張云聚也)鋒蝟斧螗(潘云蝟音胃蟲似豪猪/螗音唐蟲也後漢史作)¶
(螳)赤子匍匐厥父是亢(下郎/切)怒其萌芽以悖太陽○王旅渾¶
渾是佚是怙旣獲敵師&KR0002;飢得餔(音步童云申時食潘云音/步餹餔餌又音布与食也)¶
(又音逋/歠也)蔡兇伊窘悉起來聚左擣其虚(擣音祷案唐書李祐/言於李愬請乗虚直)¶
(抵蔡城愬&KR0025;之用夜半/到蔡擒呉元済以獻)靡愆厥慮○載闢載祓(音/弗)丞相是臨¶
(謂裴度建彰/義節入蔡州)弛其武刑諭我德心其危旣安有長如林(長上/声)¶
曾是讙譊(女交切/恚呼)化爲謳吟○皇曰來歸汝復相予爵之成¶
國(一作公于有晋以下文&KR0026;之意&KR0002;重&KR0232;左傳哀公/十四年成囯不過半天子之軍成囯謂公侯之囯)胙以夏¶
墟(左傳定公四年分唐叔命以唐誥/而封于夏墟注夏墟今太原晋陽)度拜稽首天子聖神度¶
拜稽首皇祐下人○淮夷旣平震是朔南(潘云叶韻尼心切/選云鵉鳯飛而北)¶
(南)宜廟宜郊以告德音歸牛休馬(牛一/作刃)豐稼于野我武惟皇¶
永保無疆　皇武十有一章章八句¶
<pb:KR4c0049_SBCK_001-3b>¶
方城命愬守也(愬音訴方城山名在唐州元和/十一年李愬為唐鄧隋節度使)卒入蔡得其¶
大醜(謂擒呉/元済)以平淮右○方城臨臨王卒峙之(峙直里切/張云具也)匪¶
徼匪競(徼古堯切/童云求也)皇有正命(正一/作王)皇命于愬往舒余仁踣彼¶
艱頑(踣蒲墨/切強也)柔惠是馴○愬拜即命于皇之訓旣礪旣攻以¶
後厥刃王師嶷嶷(魚力切又/音疑山名)熊羆是式銜勇韜力日思予殛¶
(晏作思奮予殛/又作日思奮殛)○冦昏以狂敢蹈愬疆士&KR0023;厥心太&KR0221;髙驤¶
長㦸酋矛粲其綏章(綏所引以登車/者章謂有文采)右剪左屠聿禽其良(李/愬)¶
(擒丁士良不殺士良感之擒陳光治呉秀琳遂降愬厚待/秀琳秀琳日公欲取蔡非李祐不可遂擒祐不殺用其䇿)○¶
其良旣宥告以父母恩柔于肌卒貢爾有維彼攸恃乃偵乃¶
誘(偵丑盈丑正二/切童云候也)維彼攸宅乃發乃守○其恃爰&KR0023;我功我¶
多隂諜厥圖(諜逹/恊切)以究爾訛雨雪洋洋大風來加于燠其寒¶
于邇其遐○汝隂之茫懸&KR0602;之峨(瓠音護童云李愬傳云愬/入蔡州取呉元済道分輕)¶
(兵断橋以絶洄曲道又以兵絶朗山道行七十里夜半至懸/&KR0602;城雪甚城旁皆鵝鶩池愬令擊之以乱軍声賊恃呉房朗)¶
<pb:KR4c0049_SBCK_001-4a>¶
(山戍晏然/無知者)是震是拔大殱厥家狡虜旣縻輸于國都示之市¶
人即社行誅(行一/作以)○乃諭乃止蔡有厚喜完其室家仰父俯¶
子汝水沄沄(音/云)旣清而瀰(一作/夷)蔡人行歌我歩逶遲(逶於/危切)○¶
蔡人歌矣蔡風和矣孰纇蔡&KR0004;(纇晏本/作&KR0011;)胡甈爾居(甈丘例切/童云爾雅)¶
(康&KR0602;謂之甈&KR0003;文康&KR0602;破罌也前漢賈誼傳注康瓠瓦盆/底潘云顔师古音五列切字當作臲危也楊子音五計切)式¶
慕以康爲愿有餘是究是咨皇德旣舒○皇曰咨愬&KR0073;乃父¶
功昔我文祖惟西平是庸(李愬父李晟事德宗平朱沚/封西平王德宗乃憲宗之祖)内誨¶
于家外刑于&KR0022;孰是蔡人而不率從○蔡人率止惟西平有¶
子西平有子惟我有臣疇&KR0098;大&KR0022;(一本允/作亢)俾惠我人于廟告¶
功以顧萬方　方城十有一章章八句¶
　　　唐鐃歌鼓吹曲十二篇(并序)¶
(童云晋書楽志云漢時有短簫鐃歌之察其曲有/朱鷺思悲翁釣竿等曲列於鼓吹多序&KR0062;陳之亊)¶
(鐃女交切/吹尺僞切)¶
<pb:KR4c0049_SBCK_001-4b>¶
&KR0018;罪臣(一本無/&KR0018;罪字)宗元言臣幸以罪居永州(憲宗即位宗元/貶永州司馬)受¶
食府廪竊活性命得視息無治時事恐懼小閒(音/閑)又盗取古¶
書文句聊以自娯伏觀漢魏以來代有鐃歌鼓吹詞唯唐獨¶
無有臣爲郎時以太常聮禮部(謂爲礼部貟外郎/時與太常寺相連)甞聞鼓吹¶
署有戎樂詞獨不列今又考漢曲十二篇(一朱輅或作朱鷺/二思悲翁三艾如)¶
(張四上之回五翁離六&KR0062;城南七巫山髙八上陵九將進酒/十有所思十一芳樹十二上雅又有君馬黄雉子班臨髙䑓)¶
(等/曲)魏曲十四篇(童云及魏受命改其十二曲/使繆袭為詞述以功德代漢)晉曲十六篇(童/云)¶
(及晋武帝受禅乃令傳玄製為/二十二篇亦述以功德代魏)漢歌詞不明紀功德魏晉歌¶
功德具今臣竊取魏晉義用漢篇數爲唐鐃歌鼓吹曲十二¶
篇紀髙祖太宗功能之神竒因以知取天下之勤勞命將用¶
師之艱難每有戎事治兵振旅幸歌臣詞以爲容且得大戒¶
冝敬而不害臣淪棄即死言與不言其罪等耳猶冀能言有¶
益國事不敢效怨懟黙巳(懟音隊童云左/傳云以死誰懟)謹冒死上¶
<pb:KR4c0049_SBCK_001-5a>¶
　　　隋亂旣極唐師起晉陽平姦豪爲生人義主以仁興¶
　　　　武爲晉陽武第一(晉陽太/原属邑)¶
晉陽武奮義威&KR0774;之渝(煬隋帝謚音漾張/云暴也渝一作淪)德焉歸氓畢屠綏¶
者誰皇烈烈專天機號以仁揚其旗日之昇九土晞(一作/熈)訴¶
田坼(音沂一作/斥田坼)流洪輝有其二翼餘隋斮梟鷔(斮側略切梟/古堯切童云)¶
(前漢郊祀志古天子春祠黄帝用一梟破鏡梟鳥名食母破/鏡獸名食父黄帝欲絶其&KR0011;使百吏祠皆用之破鏡如貙而)¶
(虎眼漢五月五日作梟羹以賜百/官鷔五髙切不祥鳥白身赤口也)連熊螭(潘云螭丑知/切如龍而黄)枯以¶
肉勍者羸(勍渠京切彊也/左傳勍敵之人)后土蕩玄穹彌合之育莽然施(莽/母)¶
(黨莫&KR0024;二切莊子適/莽蒼者莽又莫郎切)惟德輔慶無期¶
　　　　右晉陽武二十六句(句三/字)¶
　　　唐旣受命李密自敗來歸以開&KR0058;陽斥東土爲獸之¶
　　　　窮第二(一本題云李密自邙山之敗其下皆貳霸/王之業知天授在唐遂歸於有道享我爵)¶
(命爲獸/之窮)¶
<pb:KR4c0049_SBCK_001-5b>¶
獸之窮奔大麓天厚黄德(謂唐/土德)狙獷服(狙七餘切獷古猛切/揚雄美新云肉角之)¶
(獸狙獷/而不臻)甲之櫜弓弭矢箙(音服童/云矢房)皇旅靖敵逾蹙自亡其徒¶
匪予戮屈　猛(韻中無/字或云音畎或/云即周礼虣字與暴同)䖍慄慄縻以尺組¶
噉以秩(李密降唐唐以爲光禄卿封邢囯/公縻忙皮切噉杜覧切與㗖同)&KR0058;之陽土茫茫(李/密)¶
(舊/境)冨兵戎盈倉箱乏者德莫能享(音香張云/協声享也)驅豺兕授我疆¶
　　　　右獸之窮二十二句(其十八句句三字/其四句句四字)¶
　　　太宗師討王充(童云即王丗充也避太/宗諱故去丗字餘倣此)建德助逆師¶
　　　　奮擊武牢下擒之遂降充爲戰武牢第三(即虎牢/也唐諱)¶
(虎字改/爲武)¶
戰武牢動河朔(竇建德/所據)逆之助圖掎角(掎居綺切童云譬如/捕鹿晋人角之諸戎)¶
(掎之與晋踣之注云掎其/足也見左傳㐮公十四年)怒鷇麛(鷇古&KR0248;切童云鳥子生哺/者或作&KR1145;音丘候切麛莫)¶
(&KR0006;切張/云鹿子)抗喬嶽翹萌芽傲霜雹王謀内定申掌握鋪施芟夷¶
二主縛憚華戎廓封畧命之瞢(母亘切童云又/&KR0041;甍夢三音)卑以斮(潘云/卑當)¶
<pb:KR4c0049_SBCK_001-6a>¶
(作畢楚辝&KR0423;/兩足以畢斮)歸有德唯先覺¶
　　　　右戰武牢十八句(其十六句句三字/其二句句四字)¶
　　　薛舉據涇以死子仁杲尤勇以暴師平之爲涇水黄¶
　　　　第四¶
涇水黄隴野茫(薛㪯/所據)&KR0018;太白(星名一/云山名)騰天狼(妖/星)有鳥鷙立羽¶
翼張鉤喙決前(喙決/穢切)鉅趯傍(鉅一作距趯音/惕童云跳也)怒飛飢嘯翾不¶
可當(翾隳/縁切)老雄死(武德元年薛㪯冦涇/州敗唐兵有疾死)子復良(薛仁杲/僣帝位)巢歧¶
飲渭肆翶翔頓地紘提天綱列缺掉幟(幟尺志切列缺/電也旗幟如此)招摇¶
耀鋩(此斗建指之星/術家謂之破軍)&KR0017;神來助夢嘉祥䐉塗原野魄飛揚星¶
辰復恢一方¶
　　　　右涇水黄二十四句(其十五句句三字/其九句句四字)¶
　　　輔氏慿江淮竟東海命將平之(輔公祏称帝於丹陽/詔趙郡王李孝㳟及)¶
(李靖李勣討/之傳首京師)爲奔鯨沛第五¶
<pb:KR4c0049_SBCK_001-6b>¶
奔鯨沛蕩海垠(魚巾切/岸也)吐霓翳日腥浮雲帝怒下顧哀墊昏¶
(墊都/念切)授以神柄推元臣(謂李孝/㳟等)手援天矛截脩鱗披攘&KR0041;霿¶
(武賦切童云與霧/同又茂夢二音)開海門地平水靜浮天根羲和顯耀乘清¶
氛赫炎溥暢融大鈞¶
　　　　右奔鯨沛十八句(其十句句三字/其八句句四字)¶
　　　梁之餘保荆衡巴巫窮南越良將取之不以師(䔥銑/後梁)¶
(宣帝曽孫也僣称皇帝西至三峽南盡交趾北/拒漢水皆附焉武德四年李孝恭李靖討平之)爲¶
　　　　苞枿(牙&KR0081;牙結二切伐/木餘也與蘖同)第六¶
苞枿　矣(音隊童云茂/也集韻作/字)惟根之蟠彌巴蔽荆&KR0018;南極以安¶
曰我舊梁氏(張云曰/音冐)緝綏艱難江漢之阻都邑固以完聖人¶
作神武用有臣勇智奮不以衆投跡死地謀猷縱化敵爲家¶
慮則中(去/声)浩浩海裔不威而同係縲降王定厥功澶漫萬里¶
(澶音憚漫莫半切童云杜詩/澶漫山東二百州謂散逺也)宣唐風蠻夷九譯咸來從凱還¶
<pb:KR4c0049_SBCK_001-7a>¶
金奏(還一本/作旋)象形容震赫萬國罔不龔(張云音㳟/義同通用)¶
　　　　右苞枿二十八句(其十六句句四字其二句/句五字其九句句三字)¶
　　　李&KR0100;保河右師臨之不克變或執以降(平声&KR0100;將安/興貴執&KR0100;)¶
　　　　爲河右平第七¶
河右澶漫頑爲之魁王師如雷震崑崙以頽上聾下聦驁不¶
可廻(安興貴仕於長安表請&KR0003;&KR0100;唐遣之興貴至武威/&KR0003;&KR0100;令㪯河西以歸唐軌不聽興貴執&KR0100;以聞)助讎¶
抗有德惟人之災乃潰乃奮執縛歸厥命萬室&KR0041;其仁一夫¶
則病濡以鴻澤皇之聖威畏德懷功以定順之于理物咸遂¶
厥性¶
　　　　右河右平十八句(其十一句句四字其五句/句五字其二句句三字)¶
　　　突厥之大(厥九/勿切)古夷狄莫強焉師大破之降其國告¶
　　　　于廟(突厥古匈奴北部正&KR0026;三年詔李靖李勣討/之頡利懼竄鉄山靖乗間襲擊遂大破㓕其)¶
(囯張宝相/追擒之)爲鐵山碎第八¶
<pb:KR4c0049_SBCK_001-7b>¶
鐵山碎大漠舒二虜勁(頡利突利/二可汙)連穹廬背北海專坤隅歳¶
來侵邊或&KR0019;于都(武德九年頡利入冦至便橋太/宗與盟于渭上潘云&KR0019;音附)天子命元¶
帥奮其雄圖破定襄降魁渠(李靖襲定襄破之頡利所親康/蘇密來奔又突利率所部來奔)¶
窮竟窟宅斥余吾(斥開也一作并/余吾匈奴地名)百蠻破膽邊氓蘇威武輝¶
耀(輝一本作/燀齒善切)明&KR0017;區利澤彌萬祀功不可踰官臣拜手(左㐮/公十)¶
(八年其官臣偃/注守官之臣)惟帝之謩¶
　　　　右鐵山碎二十二句(其十一句句三字其九句/句四字其二句句五字)¶
　　　劉武周敗裴寂咸有晉地太宗㓕之爲靖本&KR0022;第九¶
本&KR0022;伊晉惟時不靖根柢之摇(張云柢典禮切木/根也漢書音蔕)枝葉攸病¶
守臣不任(謂裴寂敗武周進/逼并州遂據太原)勩于神聖(童云勩羊至切勞也/太宗敗宋金剛於雀)¶
(兒谷又破劉武周/於洛州遂復故地)惟&KR0207;之興翦焉則定洪惟我理(洪一本/作往)式¶
和以敬羣頑旣夷庶績咸正皇謩載大惟人之慶¶
　　　　右靖本&KR0022;十四句(句四/字)¶
<pb:KR4c0049_SBCK_001-8a>¶
　　　李靖㓕吐谷渾(張云/音䰟)西海上爲吐谷渾第十¶
吐谷渾盛強背西海以夸歳侵擾我疆退匿險且遐帝謂神¶
武師往征靖皇家烈烈斾其旗熊虎雜龍蛇王旅千萬人銜¶
枚黙無譁束力踰山徼(音呌/境也)張翼縱漠沙一舉刈羶腥尸骸¶
積如麻除惡務本根况敢遺萌芽洋洋西海水威命窮天涯¶
係虜來王都(貞觀九年李靖平吐谷渾/&KR0023;其王慕容伏允以歸)犒樂窮休嘉登髙望¶
還師竟野如春華(竟一本/作競)行者靡不歸親戚讙要遮(要伊/消切)凱¶
旋獻清廟萬國思無邪¶
　　　　右吐谷渾二十六句(句五/字)¶
　　　李靖㓕髙昌爲髙昌第十一¶
麴氏雄西北(髙昌王麴文泰與西突厥通武德十三/年侯君集討之文泰死子智盛降唐)别絶臣¶
外區(張云别筆/列切異也)旣恃逺且險縱傲不我虞烈烈王者師熊螭¶
以爲徒龍旂翻海浪馹&KR0016;馳坤隅(童云馹人實/切傳車也)賁育搏嬰兒¶
<pb:KR4c0049_SBCK_001-8b>¶
(童云賁音奔孟奔夏/育皆衛人有勇力者)一掃不復餘平沙際天極但見黄雲驅¶
臣靖執長纓智勇伏囚拘文皇南面坐(唐太宗/文皇帝)夷狄千羣趨¶
咸稱天子神往古不得俱獻號天可汗(童云音寒正觀四年/滅突厥四夷君長詣)¶
(闕請帝爲天可汗帝曰我爲大唐天子又下行可汗事乎羣/臣及四夷皆称萬歳是後以玺書賜西北君長皆称天可汗)¶
以覆我國都(覆去/声)兵戍不交害各保性與(區戍一/身作戎)¶
　　　　右髙昌二十二句(句五/字)¶
　　　旣克東蠻羣臣請圖蠻夷狀如周書王㑹(東謝蛮在/黔州西数)¶
(百里貞觀三年其酋長謝元升入朝冠烏熊皮履/以金銀絡頸身&KR0013;毛帔韋皮衍藤而着履顔師古)¶
(因奏言周武王時逺囯歸欵周史集/其事爲王㑹篇乃命閻立本圖之)爲東蠻第十¶
　　　　二¶
東蠻有謝氏冠帶理海中自言我異丗雖聖莫能通王卒如¶
飛翰(張云翰侯汗/切又何干切)鵬鶱駭羣龍(童云鶱音/軒飛㪯皃)轟然自天墜乃信¶
神武功繫虜君臣人累累來自東(累倫/追切)無思不服從唐業如¶
<pb:KR4c0049_SBCK_001-9a>¶
山崇百辟拜稽首咸願圖形容如周王㑹書永永傳無窮睢¶
盱萬狀乖(張云睢許規切盱/凶于切張目也)咿嗢九譯重(音云咿音伊嗢乙/骨切言不明也)¶
廣輪撫四海(童云廣古曠切周禮廣輪/之数東西爲廣南北爲輪)浩浩知皇風歌詩鐃¶
鼓間以壯我元戎¶
　　　　右東蠻二十二句(句五/字)¶
　　　眎民詩¶
(美房杜一本/在貞符後)¶
帝眎民情(謂天/帝)匪幽匪明慘或在腹巳如色聲亦無動威亦¶
無止力弗動弗止惟民之極帝懷民眎乃降明德(謂唐/君)乃生¶
明翼(謂輔/臣)明翼者何乃房乃社(房元齡/杜如晦)惟房與杜實爲民路¶
廼定天子廼開萬國萬國旣分廼釋蠹民廼學與仕廼播與¶
食廼器與用廼貨與通有作有遷無遷無作土實蕩蕩農實¶
董董工實&KR0041;&KR0041;賈實融融左右惟一出入惟同攝儀以引以¶
<pb:KR4c0049_SBCK_001-9b>¶
遵以肆(合作肆/音曳)其風旣流品物載休品物載休惟天子守乃¶
二公之乆惟天子明乃二公之成惟百辟正乃二公之令惟¶
百辟榖乃二公之禄二公行矣弗敢憂縱是&KR0023;憂共二公居¶
矣弗敢泰止是&KR0023;泰巳旣柔一德四夷是則四夷是則永懷¶
不忒¶
　　　貞符(并序)¶
&KR0018;罪臣宗元惶恐言臣所貶州流人呉武陵(流人謂遷/謫貶降者)爲臣¶
言董仲舒對三代受命之符誠然非耶臣曰非也何獨仲舒¶
爾自司馬相如劉向揚雄班彪彪子固皆㳂襲嗤嗤(潘云充/之切楊)¶
(子六囯蚩蚩注/無知也字不同)推古瑞物以配受命其言&KR0011;淫巫瞽史誑亂¶
後代(誑古/况切)不足以知聖人立極之本顯至德掦大功(一作/公)盛¶
失厥趣臣爲尚書郎時(在永貞/元年)甞著貞符言唐家正德受命¶
於生人之意累積厚乆冝享無極之義(一本享字/下有年字)本末閎闊¶
<pb:KR4c0049_SBCK_001-10a>¶
㑹貶逐中輟不克備究武陵即叩頭邀臣此大事不宜以辱¶
故休&KR0409;(潘云傾雪切破也少/也集韻&KR0409;或作缺)使聖王之典不立無以抑詭&KR0011;¶
拔正道表覈萬代臣不勝奮激即具爲書念終泯没蠻夷不¶
聞于時獨不爲也苟一明大道施于人丗死無所憾用是自¶
決臣宗元稽首拜手以聞曰¶
孰稱古&KR0004;朴&KR0041;空侗而無爭厥流以訛越乃奮敓(童云古奪/字書敓攘)¶
(矯䖍一/作擊)闘怒振動(一本此下有静字唐/書無今從之絶句)專肆爲淫威曰是不¶
知道惟人之&KR0004;揔揔而生林林而羣雪霜風雨雷雹暴其外¶
於是乃知架巢空穴挽草木取皮革飢渇牝牡之欲敺其内¶
(敺与/驅同)於是乃知噬禽獸咀果榖(噬音誓咀/在吕切)合偶而居交焉而¶
爭睽焉而闘力大者&KR0366;齒利者齧(&KR0828;結/切)爪剛者決羣衆者軋¶
(乙黠/切)兵良者殺披披藉藉草野塗血然後強有力者岀而治¶
之往往爲曹於險阻用號令起而君臣什伍之法立德紹者¶
<pb:KR4c0049_SBCK_001-10b>¶
嗣道怠者奪於是有聖人焉曰黄帝遊其兵車(一無/遊字)交貫乎¶
其内一統&KR0011;齊制量(去/声)然猶大公之道不克建於是有聖人¶
焉曰堯置州牧四岳持而綱之立有德有功有能者叅而維¶
之運臂率指屈伸把握莫不統率(一本此下/有堯字)年老舉聖人而¶
禪焉大公乃克建由是&KR0026;之厥&KR0004;罔匪極亂而後稍可爲也¶
而非德不樹(一無/而字)故仲尼叙書於堯曰克明俊德於舜曰濬¶
哲文明於禹曰文命祗承于帝於湯曰克寛克仁彰信兆民¶
於武王曰有道曽孫稽揆典誓貞哉惟兹德實受命之符以¶
奠永祀後之妖淫嚚昏好怪之徒(童云嚚魚巾切左傳曰口/不道忠信之言為嚚作&KR0349;)¶
(者/非)乃始陳大電(童云河圖云少典妃附宝見大電光繞北斗/樞星耀郊野附宝意感而生黄帝於壽丘)¶
大虹(童云大星如虹下游華渚女節/意感而生白帝子即金天氏也)玄鳥(童云商頌天命玄/鳥降而生商注云)¶
(玄鳥鳦也湯之先祖有娀氏女简狄配髙/辛氏生契箋云鳦遺&KR0401;簡狄吞之而生契)巨跡(童云詩生民/履帝武敏歆)¶
(箋云髙辛&KR0004;郊禖之時有大/神之迹姜嫄&KR0130;之而生棄)白狼(童云音郎帝王丗紀日有/神牽白狼銜鈎入殷朝)¶
<pb:KR4c0049_SBCK_001-11a>¶
白魚(童云董仲舒䇿引書曰白魚入于王舟注謂今/文尚書泰誓之辝謂武王伐紂時有此瑞也)流火之¶
烏(童云前漢郊祀志曰周得火德有赤烏之符注引尚書/中&KR0248;曰有火自天止于王屋流爲赤烏五至以榖俱來)以¶
爲符斯皆詭譎闊誕其可羞也而莫知本于厥貞漢用天度¶
克懷于有氓登能庸賢濯痍煦寒(張云痍音夷/煦吁句切)以瘳以熈兹¶
其爲符也而其妄臣乃下取虺蛇上引天光(童云虺許愇切/班彪王命論曰)¶
(髙祖始受命則白蛇/分西入関則五星聚)推&KR0011;號休(童云號胡刀/切後有號同)用夸誣於無知¶
氓増以騶虞(童云上音側鳩切仁獸也司馬相如封禅書曰/囿騶虞之珍羣又曰般般之獸樂我君囿白質)¶
(黒章其/儀可喜)神鼎(童云武帝元鼎元年得/宝鼎汾水上因是改元)脅&KR0460;縱&KR0119;(童云上子勇/切下音勇出)¶
(西漢衡/山王傳)俾東之泰山石閭(童云凌如切武帝太&KR0004;三年夏四/月还修封泰山䄠石閭郊祀志云)¶
(石閭者在泰山下阯南方方/上言仙人閭也故上親禅焉)作大號謂之封禪(童云音擅古/文作䄠張晏)¶
(曰封禅者天髙而/可兾近神靈也)皆尚書所無有莽述承效(王莽公孫&KR0274;皆/僞作符命者)¶
卒奮驁逆其後有賢帝曰光武克綏天下復承舊物猶崇赤¶
伏(童云光武在長安時同舎生彊華自関中奉赤伏符曰劉/秀發兵捕不道四夷雲集龍闘野四七之祭火爲主羣臣)¶
<pb:KR4c0049_SBCK_001-11b>¶
(奏曰受命之符人應爲/大光武因此崇尚符䜟)以玷厥德魏晉而下尨亂鉤裂厥符¶
不貞&KR0022;用不靖亦罔克乆駮乎無以議爲也積大亂至于隋¶
氏環四海以爲鼎跨九垠以爲鑪(垠音銀/鑪音壚)爨以毒燎(張云音/子又力)¶
(照/切)煽以虐熖(煽音/扇)其人沸湧灼爛號呼騰蹈莫有救止於是¶
大聖乃起(唐髙祖/太宗)丕降霖雨濬滌盪沃蒸爲清氛䟽爲泠風¶
(泠音/霖)人乃漻然休然(童云漻音/聊又音䃯)相睎以生相持以成相彌以¶
寧琢斮屠剔(童云琢丁角切吕刑/劓刵椓黥疑當從木)膏流節離之禍不作而人¶
乃克完平舒愉尸其肌膚以逹于夷途焚坼抵掎奔走轉死¶
之害不起(死或/作徙)而人乃克鳩&KR0011;集族歌舞恱懌用祗于元德¶
徒奮&KR0221;呼犒迎義旅讙動六合至于麾下(大將/之旗)大盗豪據阻¶
命遏德義威殄戮咸墜厥緒無劉于虐(劉殺/也)人乃並受休嘉¶
去隋氏克歸于唐躑躅謳歌(躑直炙切/躅除玉切)灝灝和寜帝庸威栗¶
惟人之爲(去/声)敬奠厥賦積藏于下是謂豐國郷爲義廪歛發¶
<pb:KR4c0049_SBCK_001-12a>¶
謹飭歳丁大侵(童云如天五穀不熟謂之大/侵見榖梁傳㐮公二十四年)人以有年簡于¶
厥刑不殘而懲是謂嚴威小屬而支(属之欲切而汝/也謂全其肢躰)大生而¶
孥愷悌祗敬用底于治(一本/作理)凡其所欲不謁而&KR0023;凡其所惡¶
不祈而息四夷稽服不作兵革不竭貨力丕揚于後嗣用垂¶
于帝式十聖濟厥治(謂太宗至憲/宗凡十帝)孝仁平寬惟祖之則(祖謂/髙祖)¶
(上文所/美者)澤乆而逾深(逾一本/作愈)仁増而益髙人之戴唐永永無¶
窮是故受命不于天于其人休符不于祥于其仁惟人之仁¶
匪祥于天匪祥于天兹惟貞符哉未有䘮仁而乆者也未有¶
恃祥而壽者也商之王以桑榖昌(童云商/太戊時)以雉雊大(童云雊/古侯切)¶
(商髙/宗時)宋之君以法星壽(童云宋景公疾司星子韋曰熒惑守/心心宋之分野君當&KR0021;之可移於相)¶
(公曰相股肱也除心腹之疾而寊之股肱可乎曰可移於民/公曰民所以爲囯無民何以爲君曰可移於濊公曰歲所以)¶
(養人也歳不登何以畜人乎子韋曰君/善言三熒惑必退三舎見吕氏春秋)鄭以龍衰(童云魯昭/公十九年)¶
(鄭大水龍闘于/時門之外洧淵)魯以麟弱(童云哀公十四/年春西狩獲麟)白雉亡漢(童云漢/平帝元)¶
<pb:KR4c0049_SBCK_001-12b>¶
(始元年春正月越/裳氏重譯献白雉)黄犀死莽(童云王莽班符命緫說曰肇命/於新都受瑞於黄支孟康曰献)¶
(生/犀)惡在其爲符也(惡音/烏)不勝唐德之代光紹明濬深鴻厖大¶
保人斯無疆冝薦于郊廟文之雅詩祗告于德之休帝曰諶¶
哉(諶時任切/亦作忱)乃黜休祥之奏究貞符之奥思德之所未大求¶
仁之所未備以極于&KR0022;治以敬于人事其詩曰¶
於穆敬德(一作穆/穆敬德)&KR0058;人皇之惟貞厥符浩浩將之仁函于膚¶
刃莫畢屠澤熯于爨(熯一作寒童云/音罕又音漢)&KR1594;炎以澣(&KR1594;與/沸同)殄厥凶¶
德乃敺乃夷懿其休風是喣是吹(喣吁/句切)父子熈熈相寧以嬉¶
賦徹而藏厚我糗粻(一作粮張云上去乆/切又丘救切下音張)刑輕以清我完靡¶
傷貽我子孫百代是康十聖嗣于治仁后之子子思孝父易¶
患于巳(于一本/作乎)拱之戴之神具爾冝載掦于雅承天之嘏(張/云)¶
(音假/大也)天之誠神冝鍳于仁神之&KR0154;依冝仁之歸(晏本仁/作人)濮沿¶
于北(曼本沿/作鉛)祝栗于南(童云前漢礼楽志房中歌曰四極爰/轃師古曰四極四方極逺之処也爾)¶
<pb:KR4c0049_SBCK_001-13a>¶
(雅曰東至于泰逺西至于邠囯南/至於濮&KR0403;北至于祝栗謂之四極)幅貟西東祗一乃心祝唐¶
之紀後天罔墜祝皇之壽與地咸乆&KR0154;徒祝之心誠篤之神¶
恊人同道以告之(告姑/沃切)俾彌億萬年不震不危我代之延永¶
永毗之仁增以崇&KR0154;不爾思有號于天(號音/豪)僉曰嗚呼咨爾¶
皇靈無替厥符(胥山沈晦云呉武陵&KR0004;貶永州貞符序中冝/如唐書去量移三字諸本作振動静專唐書)¶
(無静字舊不作尸恊人同唐書作/神恊今皆以宋景文公唐書爲據)¶
増廣註釋音辯唐柳先生集卷之一¶
<pb:KR4c0049_SBCK_001-13b>¶
