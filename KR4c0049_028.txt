# -*- mode: mandoku-view -*-
#+TITLE: 柳河東集注
#+DATE: 2015-09-23 10:18:17
#+PROPERTY: LASTPB  <md:KR4c0049_SBCK_024-1a>
#+PROPERTY: JUAN 28

<md:KR4c0049_SBCK_027-6b>¶
<md:KR4c0049_SBCK_028-1a>¶
<pb:KR4c0049_WYG_028-1a>
欽定四庫全書
　柳河東集注巻二十八¶
　　　　　　宋　童宗説張敦頤潘緯　音釋
　　記¶
　　　零陵郡復乳穴記(零陵郡當/作連山郡)¶
石鍾乳餌之最良者也楚越之山多産焉于連于韶者
獨名¶于世連之人告盡焉者五載矣(題作零陵郡乃永/州唐連州連山郡)
(貢鍾乳未嘗出永州¶以年考之元和四年永州刺史崔/簡連州刺史乃崔君敏二太守之姓同故題亦從而差)
<pb:KR4c0049_WYG_028-1b>
(耳/)以貢則買諸¶他部今刺史崔公至逾月穴人來以乳
復告邦人悦是祥也¶雜然謡曰甿之熙熙崔公之來公
化所徹土石䝉烈以為不¶信起視乳穴穴人笑之曰是
惡知所謂祥耶嚮吾以刺史之¶貪戾嗜利徒吾役而不
吾貨也吾是以病而紿焉(紿徒亥/切欺也)今¶吾刺史令明而志
潔先賴而後力欺誣屏息信順休洽吾以¶是誠告焉且
夫乳穴必在深山窮林冰雪之所儲豺虎之所¶廬由而
入者觸昏霧扞龍蛇束火以知其物縻繩以志其返<md:KR4c0049_SBCK_028-1b>¶其
<pb:KR4c0049_WYG_028-2a>
勤若是出又不得吾直吾用是安得不以盡告今令人
而¶乃誠(一本無/令人字)吾告故也何祥之為士聞之曰謡者之
祥也乃¶其所謂怪者也笑者之非祥也乃其所謂真祥
者也君子之¶祥也以政不以怪誠乎物而信乎道人樂
用命熙熙然以效¶其有斯其為政也而獨非祥也歟¶
　　　道州毁鼻亭神記(潘云毁/作斥)¶
鼻亭神象祠也(前漢昌邑王傳舜封象于/有鼻注在零陵鼻與庳同)不知何自始
立因¶而勿除完而恒新相傳且千歲元和九年河東薛
<pb:KR4c0049_WYG_028-2b>
公由刑部¶郎中㓨道州(薛伯髙也/㓨即刺字)除穢革邪敷和于下
州之罷人(罷音/疲)¶去亂即治變呻為謡若痿而起(痿人隹/於危二)
(切痺/濕病)若矇而瞭(矇音䝉瞭/¶力小切)騰踴相視讙愛克順既底于
理公乃考民風披地圖得¶是祠駭曰象之道以為子則
傲以為弟則賊君有鼻而天子¶之吏實理(孟子云天子/使吏治其國)
以惡德而專世祀殆非化吾人之意<md:KR4c0049_SBCK_028-2a>¶哉命亟去之於是
撤其屋墟其地沉其主於江(主神/主也)公又懼¶楚俗之尚鬼
而難諭也乃徧告于人曰吾聞鬼神不歆非類¶(左僖十/年句)
<pb:KR4c0049_WYG_028-3a>
又曰滛祀無福(禮記/句)凡天子命刺史于下非以專土¶疆
督貨賄而巳也葢將教孝悌(教一本/作崇)去奇邪(奇居/宜切)俾斯
人¶敦忠睦友祇肅信讓(肅一本/作庸)以順于道吾之斥是祠
也以明¶教也茍離于正雖千載之違吾得而更之況今
兹乎茍有不¶善雖異代之鬼吾得而攘之況斯人乎州
民既諭相與歌曰¶我有耉老公燠其肌我有病癃公起
其羸髫童之嚚(髫田/聊切)公¶實智之鰥孤孔艱公實遂之孰
尊惡德逺矣自古孰羨滛昬¶(羡一/作恣)俾我斯瞽千歲之㝠
<pb:KR4c0049_WYG_028-3b>
公闢其户我子洎孫延世有慕宗¶元時謫永州邇公之
邦聞其歌詩以為古道罕用賴公而存¶斥一祠而二教
興焉明罰行于鬼神愷悌逹于蠻夷(一本無明/與愷¶悌字)不惟禁
滛祀黜非類而巳願為記以刻山石俾知教之首<md:KR4c0049_SBCK_028-2b>¶　　　永州龍興寺息壤記¶
永州龍興寺東北陬有堂(陬蔣侯/切隅也)堂之地隆然負塼甓
而起¶者(甓蒲厯切/瓴甓也)廣四歩髙一尺五寸始之為堂也夷
之而又髙¶(夷平/也)凡持鍤者盡死(鍤側/洽切)永州居楚越間其
<pb:KR4c0049_WYG_028-4a>
人鬼且穖(穖畿/二名)¶由是寺之人皆神之人莫敢夷史記天
官書及漢志有地長¶之占而亡其説(長臻兩切史記天/官書載水澹澤竭)
(地長西漢/天文志同)甘戊盟息壤(戊合¶依一本作茂史記秦王/迎甘茂於息壤因與之盟)葢
其地有是類也昔之異書有記¶洪水滔天鮌竊帝之息壤
以堙洪水帝乃令祝融殺鮌于羽¶郊(山海經啟筮云又/出淮南子鯀與鮌)
(同/)其言不經見今是土也夷之者不幸¶而死豈帝之所
愛耶南方多疫勞者先死則彼持鍤者其死¶於勞且疫
也土烏能神余恐學者之至於斯徵是言而唯異¶書之
<pb:KR4c0049_WYG_028-4b>
信故記于堂上¶
　　　永州龍興寺東丘記<md:KR4c0049_SBCK_028-3a>¶游之適大率有二曠如也奥如也如斯而巳其地之凌
阻峭¶出幽鬱寥廓悠長則於曠宜抵丘垤伏灌莽迫遽
迴合則於¶奥宜因其曠雖増以崇臺延閣迴環日星臨
瞰風雨不可病¶其敞也因其奥雖増以茂樹藂石穹若
洞谷蓊若林麓(蓊翁/孔切)¶不可病其邃也今所謂東丘者奥
之宜者也其始龕之外弃¶地余得而合焉以屬於堂之
<pb:KR4c0049_WYG_028-5a>
北垂(屬之欲/切連也)凡坳窪坻岸之狀¶(坳於交切窪烏𤓰切/清水也坻烏尼切)無
廢其故屏以宻竹聨以曲梁桂檜松¶杉楩柟之植(楩毗/連切)
幾三百本嘉卉美石又經緯之俛入緑縟¶幽䕃薈蔚歩
武錯迕(迕阮古/切過也)不知所出温風不爍清氣自至¶水亭陿
室曲有奥趣然而至焉者徃徃以邃為病噫龍興永¶之
佳寺也登髙殿可以望南極闢大門可以瞰湘流若是
其¶曠也而於是小丘又將披而攘之則吾所謂游有二
者無乃¶闕焉而䘮其地之宜乎丘之幽幽可以處休丘
<pb:KR4c0049_WYG_028-5b>
之窅窅(伊鳥/切)<md:KR4c0049_SBCK_028-3b>¶可以觀妙溽暑遁去兹丘之下大和不遷
兹丘之巔奥乎兹¶丘孰從我游余無召公之德懼翦伐
之及也故書以祈後君子¶
　　　永州法華寺新作西亭記¶
法華寺居永州地最髙有僧曰覺照照居寺西廡下廡
之外¶有大竹數萬又其外山形下絶然而薪蒸篠簜(篠/音)
(小簜徒黨切簏曰薪¶細/曰蒸篠小竹簜大竹)䝉雜擁蔽吾意伐而除之必將
有見焉照謂余¶曰是其下有陂池芙蕖申以湘水之流
<pb:KR4c0049_WYG_028-6a>
衆山之㑹果去是其¶見逺矣遂命僕人持刀斧羣而翦
焉䕺莽下頽萬類皆出曠¶焉茫焉天為之益髙地為之
加闢丘陵山谷之峻江湖地澤¶之大咸若有増廣之者
夫其地之奇必以遺乎後不可曠也¶余時謫為州司馬
官外常員(一本外字下有乎字子厚永貞元/年貶永州司馬員外置同正¶員)而心得無
事乃取官之禄秩以為其亭其髙且廣葢方丈¶者二焉
或異照之居於斯而不蚤為是也余謂昔之上人者<md:KR4c0049_SBCK_028-4a>¶不
起宴坐足以觀於空色之實而游乎物之終始其照也
<pb:KR4c0049_WYG_028-6b>
逾¶寂其覺也逾有然則嚮之礙之者為果礙耶今之闢
之者為¶果闢耶彼所謂覺而照者吾詎知其不由是道
也豈若吾族¶之挈挈於通塞(一本有/乎字)有無之方以自狹
耶或曰然則宜書之¶乃書于石¶
　　　永州龍興寺西軒記¶
永貞年余名在黨人不容於尚書省出為邵州道貶永
州司¶馬至則無以為居居龍興寺西序之下余知釋氏
之道且久¶固所願也然余所庇之屋甚隱蔽其戸北向
<pb:KR4c0049_WYG_028-7a>
居昧昧也寺之¶居於是州為髙西序之西屬當大江之
流江之外山谷林麓¶甚衆於是鑿西牖以為户户之外
為軒以臨羣木之杪無所¶不矚焉不徙席不運几而得
大觀夫室嚮者之室也席與几¶嚮者之處也嚮也昧而
今也顯豈異物耶因悟夫佛之道可<md:KR4c0049_SBCK_028-4b>¶以轉惑見為真智
即羣迷為正覺捨大闇為光明夫性豈異¶物耶孰能為
余鑿大昬之墉闢靈照之户廣應物之軒者吾¶將與為
徒遂書為二其一志諸户外其一以貽巽上人焉
<pb:KR4c0049_WYG_028-7b>
　　　柳州復大雲寺記¶
越人信祥而易殺傲化而偭仁(爾兖切又/音靣背也)病且憂則聚
巫師¶用雞卜始則殺小牲不可則殺中牲又不可則殺
大牲而又¶不可則訣親戚飭死事曰神不直我巳矣(一/本)
(無巳/字)因不食蔽¶靣死以故户易耗田易荒而畜字不孳
董之禮則頑束之刑¶則逃唯浮圖事神而語大可因而
入焉有以佐教化柳州始¶以邦命置四寺其三在水北
而大雲寺在水南水北環治城¶六百室水南三百室俄
<pb:KR4c0049_WYG_028-8a>
而水南火大雲寺焚而不復且百年¶三百室之人失其
所依歸復立神而殺焉元和十年刺史柳¶宗元始至逐
神于隱逺而取其地其傍有小僧舍闢之廣大<md:KR4c0049_SBCK_028-6a>¶逵逹橫
術(潘云音遂/小徑也)北屬之江告于大府取寺之故名作大門
以字揭之立東西序崇佛廟為學者居㑹其徒而委之
食使擊磬鼓鐘以嚴其道而傳其言而人始復去鬼息
殺而務趣於仁愛病且憂其有告焉而順之庶乎教夷
之宜也凡立屋大小若干楹凡闢地南北東西若干畝
<pb:KR4c0049_WYG_028-8b>
(潘本作/畞同)凡樹木若干本竹三萬竿圃百畦(圃一本/作囿)田若
干塍(音繩猶/中畦也)治事僧曰退思曰令寰曰道堅後二年十
月某日寺皆復就
　　　永州龍興寺修淨土院記(土音杜潘云淨/土佛國土也)
中國之西數萬里有國曰身毒(潘云上音捐下/音篤即天竺)釋迦牟
尼如來示現之地彼佛言曰西方過十萬億佛土有世
界曰極樂佛號無量夀如來其國無有三惡八難(乃旦/切)
衆寳以為飾其人無有十纒九惱羣聖以為友有能誠
<pb:KR4c0049_WYG_028-9a>
心大願歸心是土者茍念力具足則徃生彼國然後出
三界之外其於佛道無退轉者其言無所欺也晋時廬
山逺法師作念佛三昧詠大勸¶于時其後天台顗大師
(顗魚/豈切)著釋淨土十疑論𢎞宣其教周¶宻微妙迷者咸賴
焉葢其留異跡而去者甚衆永州龍興寺¶前刺史李承
晊(職日切/音質)及僧法林置淨土堂于寺之東偏常¶奉斯事
逮今餘二十年廉隅毁頓圖像崩墜㑹巽上人居其¶字
下始復理焉上人者修最上乗解弟一義無體空折色
<pb:KR4c0049_WYG_028-9b>
之¶跡而造乎真源通假有借無之名而入于實相境與
智合事¶與理并故雖徃生之因亦相用不捨誓葺兹宇
以開後學有¶信士圖為佛像法相甚具焉今刺史馮公
作大門以表其位¶余遂周延四阿環以廊廡繢二大士
之像(繢胡對/切畫也)繒葢幢幡¶以成就之嗚呼有能求無生之
生者知舟筏之存乎是(筏音伐水/¶中大簲)遂以天台十疑論書
于墻宇使觀者起信焉¶
　　　永州鐵爐歩志(附/)<md:KR4c0049_SBCK_028-6b>¶
<pb:KR4c0049_WYG_028-10a>
江之滸凡舟可縻而上下者曰歩永州北郭有歩曰鐵
爐歩¶余乘舟來居九年徃來求其所以為鐵爐者無有
問之人曰¶葢嘗有鍛鐵者居(鍛都玩切小冶/也一本無鐵字)其人去而
爐毁者不知年¶矣獨有其號冒而存余曰嘻世固有事
去名存而冒焉若是¶耶歩之人曰子何獨怪是今世有
負其姓而立於天下者曰¶吾門大他不我敵也問其位
與德曰久矣其先也然而彼猶¶曰我大世亦曰某氏大
其冒於號有以異於兹歩者乎向使¶有聞兹歩之號而
<pb:KR4c0049_WYG_028-10b>
不足釡錡錢鎛刀鈇者(錡魚綺切三足釡也錢音剪鎛/音博¶田器也鈇膚甫二音莝斫)
(刀/也)懷價而來能有得其欲乎則求位與德於彼¶其不可
得亦猶是也位存焉而德無有猶不足以大其門然¶且
樂為之下子胡不怪彼而獨怪於是大者桀冒禹紂冒
湯¶幽厲冒文武以傲天下由不推知其本而姑大其故
號以至¶於敗為世笑僇(與戮/同)斯可以甚懼若求兹歩之
實而不得釡<md:KR4c0049_SBCK_028-7a>¶錡錢鎛刀鈇者則去而之他又何害乎子
之驚於是末矣余¶以為古有太史觀民風采民言若是
<pb:KR4c0049_WYG_028-11a>
者則有得矣嘉其言可¶采書以為志¶
　
　
　
　
　
　
　
<pb:KR4c0049_WYG_028-11b>
　
　
　
　
　
　
　
　柳河東集注巻二十八
