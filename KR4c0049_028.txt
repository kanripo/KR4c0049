# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:57.782360
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0215-028增廣註釋音辯唐柳先生集-卷第二十八.
<pb:KR4c0049_SBCK_028-1a>¶
増廣註釋音辯唐栁先生集卷之二十八¶
　記¶
　　　零陵郡復乳穴記(零陵郡當/作連山郡)¶
石鍾乳餌之最良者也楚越之山多産焉于連于韶者獨名¶
於丗連之人告盡焉者五載矣(題作零陵郡乃永州唐連州/連山郡貢鍾乳未甞出永州)¶
(以年考之元和四年永州刺史崔簡連州刺史/乃崔君敏二太守之姓同故題亦從而差耳)以貢則買諸¶
他部今刺史崔公至逾月穴人來以乳復告&KR0022;人恱是祥也¶
雜然謡曰甿之熈熈崔公之來公化所徹土石䝉烈以爲不¶
信起視乳穴穴人笑之曰是惡知所謂祥耶嚮吾以刺史之¶
貪戾&KR0285;利徒吾役而不吾貨也吾是以病而紿焉(紿徒亥/切欺也)今¶
吾刺史令明而志㓗先頼而後力欺誣屏息信順休洽吾以¶
是誠告焉且夫乳穴必在深山窮林冰雪之所儲犲虎之所¶
廬由而入者觸昏霧扞龍蛇束火以知其物縻繩以志其返¶
<pb:KR4c0049_SBCK_028-1b>¶
其勤&KR0002;是出又不得吾直吾用是安得不以盡告今令人而¶
乃誠(一本无/令人字)吾告故也何祥之爲士聞之曰謡者之祥也乃¶
其所謂怪者也笑者之非祥也乃其所謂真祥者也君子之¶
祥也以政不以怪誠乎物而信乎道人樂用命熈熈然以效¶
其有斯其爲政也而獨非祥也歟¶
　　　道州毀鼻亭神記(潘云毀/作斥)¶
鼻亭神象祠也(前漢昌邑王傳舜封象于/有鼻註在零陵鼻与&KR0763;同)不知何自始立因¶
而勿除完而&KR0106;新相傳且千歳元和九年河東薛公由刑部¶
郎中㓨道州(薛伯髙也/㓨即刺字)除穢革邪敷和于下州之罷人(罷音/疲)¶
去亂即治変呻爲謡&KR0002;痿而起(痿人隹於危/二切痺&KR0668;病)&KR0002;矇而瞭(矇音/&KR0041;瞭)¶
(力小/切)騰踴相視讙愛克順旣底于理公乃考民風披地圖得¶
是祠駭曰象之道以爲子則傲以爲弟則賊君有鼻而天子¶
之吏實理(孟子云天子/使吏治其囯)以惡德而專丗祀殆非化吾人之意¶
<pb:KR4c0049_SBCK_028-2a>¶
哉命亟去之於是撤其屋墟其地沉其主於江(主神/主也)公又懼¶
楚俗之尚&KR0017;而難諭也乃徧告于人曰吾聞&KR0017;神不歆非&KR0011;¶
(左僖十/年句)又曰滛祀無福(礼記/句)凡天子命刺史于下非以專土¶
疆督貨賄而巳也蓋將敎孝悌(敎一本/作崇)去竒邪(竒居/宜切)俾斯人¶
敦忠睦友祗肅信讓(肅一本/作庸)以順于道吾之斥是祠也以明¶
敎也茍離于正雖千載之違吾得而更之况今兹乎茍有不¶
善雖異代之&KR0017;吾得而攘之况斯人乎州民旣諭相與&KR0084;曰¶
我有苟老公燠其肌我有病癃公起其羸髫童之嚚(髫田/聊切)公¶
實智之鰥&KR0012;孔艱公實遂之孰尊惡德逺矣自古孰羡滛昬¶
(羡一/作恣)俾我斯瞽千歳之&KR0256;公闢其戸我子洎孫延丗有慕宗¶
元時謫永州邇公之&KR0022;聞其&KR0084;詩以爲古道罕用頼公而存¶
斥一祠而二教興焉明罰行于&KR0017;神愷悌逹于蛮夷(一本无/明与愷)¶
(悌/字)不惟禁滛祀黜非&KR0011;而已願爲記以刻山石俾知教之首¶
<pb:KR4c0049_SBCK_028-2b>¶
　　　永州龍興寺息壤記¶
永州龍興寺東北陬有堂(陬將侯/切隅也)堂之地隆然&KR0018;塼甓而起¶
者(甓蒲歴切/瓴甓也)廣四歩髙一尺五寸始之爲堂也夷之而又髙¶
(夷平/也)凡持鍤者盡死(鍤側/洽切)永州居楚越間其人&KR0017;且禨(禨畿/二名)¶
由是寺之人皆神之人莫敢夷史記天官書及漢志有地長¶
之占而亡其&KR0003;(長臻两切史記天官書載水/&KR0831;澤喝地長西漢天文志同)甘戊盟息壤(戊/合)¶
(依一本作戊史記秦王迎/甘茂於息壤因与之盟)蓋其地有是&KR0011;也昔之異書有記¶
洪水滔天鮌&KR0060;帝之息壤以堙洪水帝乃令祝融殺鮌于羽¶
郊(山海經啓筮云又出/淮南子鯀与鮌同)其言不經見今是土也夷之者不幸¶
而死豈帝之所愛耶南方多疫勞者先死則彼持鍤者其死¶
於勞且疫也土烏能神余恐學者之至於斯徴是言而唯異¶
書之信故記于堂上¶
　　　永州龍興寺東丘記¶
<pb:KR4c0049_SBCK_028-3a>¶
游之&KR0244;大率有二曠如也奥如也如斯而巳其地之凌阻峭¶
出幽鬱寥廓悠長則於曠冝抵丘垤伏灌莾迫遽廻合則於¶
奥冝因其曠雖増以崇臺延閣廻環日星臨瞰風雨不可病¶
其敞也因其奥雖増以茂樹藂石穹&KR0002;洞谷蓊&KR0002;林麓(蓊翁/孔切)¶
不可病其&KR0201;也今所謂東丘者奥之冝者也其始龕之外弃¶
地余得而合焉以属於堂之北垂(属之欲/切連也)凡&KR0638;窪坻岸之狀¶
(&KR0638;於交切窪烏&KR0050;切/清水也坁烏尼切)無廢其故屏以密竹聮以曲梁桂檜松¶
杉楩柟之植(楩毗/連切)幾三百本嘉卉美石又經緯之俛入緑縟¶
幽䕃薈蔚歩武錯迕(迕阮古/切過也)不知所出温風不爍清氣自至¶
水亭陿室曲有奥趣然而至焉者往往以䆳爲病噫龍興永¶
之佳寺也登髙殿可以望南極闢大門可以瞰湘流&KR0002;是其¶
曠也而於是小丘又將披而攘之則吾所謂游有二者無乃¶
闕焉而䘮其地之宜乎丘之幽幽可以處休丘之窅窅(伊鳥/切)¶
<pb:KR4c0049_SBCK_028-3b>¶
可以&KR0026;妙溽暑遁去兹丘之下大和不迁茲丘之巔奥乎茲¶
丘孰從我游余無召公之德懼翦伐之及也故書以祈後君子¶
　　永州法華寺新作西亭記¶
法華寺居永州地㝡髙有僧曰覺照照居寺西廡下廡之外¶
有大竹數萬又其外山形下絶然而薪蒸&KR2732;簜(&KR2732;音小簜徒/黨切麄曰薪)¶
(細曰蒸&KR2732;小/竹簜大竹)䝉雜擁蔽吾意伐而除之必將有見焉照謂余¶
曰是其下有陂池芙蕖申以湘水之流衆山之㑹果去是其¶
見逺矣遂命僕人持刀斧群而翦焉叢莽下頽萬&KR0011;皆出曠¶
焉茫焉天爲之益髙地爲之加闢丘陵山谷之峻江湖地澤¶
之大咸&KR0002;有増廣之者夫其地之竒必以遺乎後不可曠也¶
余時謪爲州司馬官外常貟(一本外字下有乎字子厚永貞/元年貶永州司馬貟外置同正)¶
(貟)而心得無事乃取官之禄秩以爲其亭其髙且廣蓋方丈¶
者二焉或異照之居於斯而不蚤爲是也余謂昔之上人者¶
<pb:KR4c0049_SBCK_028-4a>¶
不起宴坐足以&KR0026;於空色之實而游乎物之終始其照也逾¶
寂其斍也逾有然則嚮之礙之者爲果礙耶今之闢之者爲¶
果闢耶彼所謂斍而照者吾詎知其不由是道也豈&KR0002;吾族¶
之挈挈於通塞(一有/乎字)有無之方以自狹耶或曰然則冝書之¶
乃書于石¶
　　　永州龍興寺西軒記¶
永貞年余名在黨人不容於尚書省出爲邵州道貶永州司¶
馬至則無以爲居居龍興寺西序之下余知釋氏之道且乆¶
固所願也然余所庇之屋甚隱蔽其户北向居昧昧也寺之¶
居於是州爲髙西序之西属當大江之流江之外山谷林麓¶
甚衆於是鑿西墉以爲户户之外爲軒以臨羣木之杪無所¶
不矚焉不徙席不運几而得大&KR0026;夫室嚮者之室也席與几¶
嚮者之處也嚮也昧而今也&KR0139;豈異物耶因悟失佛之道可¶
<pb:KR4c0049_SBCK_028-4b>¶
以轉惑見爲眞智即群迷爲正斍捨大闇爲光明夫性豈異¶
物耶孰能爲余鑿大昬之墉闢靈照之户廣應物之軒者吾¶
將與爲徒遂書爲二其一志諸户外其一以貽巽上人焉¶
　　　柳州復大雲寺記¶
越人信祥而易殺傲化而偭仁(尔兖切又/音靣背也)病且憂則聚巫師¶
用雞&KR0114;始則殺小牲不可則殺中牲又不可則殺大牲而又¶
不可則訣親戚飭死事曰神不置我巳矣(一本無/巳字)因不食蔽¶
靣死以故户易耗田易荒而畜字不孳董之禮則頑束之刑¶
則逃唯浮圖事神而語大可因而入焉有以佐教化桞州始¶
以&KR0022;命置四寺其三在水北而大雲寺在氷南水北環治城¶
六百室水南三百室俄而水南火大雲寺焚而不復且百年¶
三百室之人失其所依歸復立神而殺焉元和十年刺史栁¶
宗元始至逐神于隱逺而取其地其傍有小僧舎闢之廣大¶
<pb:KR4c0049_SBCK_028-5a>¶
<pb:KR4c0049_SBCK_028-6a>¶
轉者其言無所欺也晉時盧山逺法師作念佛三昧詠大&KR0134;¶
于時其後天台顗大師(顗魚/豈切)著釋淨土十疑論弘宣其教周¶
密微妙迷者咸頼焉蓋其留異跡而去者甚衆永州龍興寺¶
前刺史李承晊(職日切/音質)及僧法林置淨土堂于寺之東偏常¶
奉斯事逮今餘二十年廉隅毀頓圖像崩墜會巽上人居其¶
宇下始復理焉上人者修㝡上乗解第一義無體空折色之¶
跡而造乎眞源通假有借無之名而入於實相境與智合事¶
與理并故雖徃生之因亦相用不捨誓葺茲宇以開後學有¶
信士圖爲佛像法相甚具焉今刺史馮公作大門以表其位¶
余遂周延四阿環以廊廡繢二大士之像(繢胡對/切昼也)繒蓋幢幡¶
以成就之嗚呼有能求無生之生者知舟筏之存乎是(筏音/伐水)¶
(中大/簿)遂以天台十疑論書于墻宇使&KR0026;者起信焉¶
　　　永州鐡爐歩志(附)¶
<pb:KR4c0049_SBCK_028-6b>¶
江之滸凡舟可縻而上下者曰歩永州北郭有歩曰鐡爐歩¶
余乗舟來居九年徃來求其所以爲鐡爐者無有問之人曰¶
蓋甞有鍜鐡者居(鍜都玩切小治/也一本無缺字)其人去而爐毀者不知年¶
矣獨有其號冒而存余曰嘻丗固有事去名存而冒焉&KR0002;是¶
耶歩之人曰子何獨怪是今丗有&KR0018;其姓而立於天下者曰¶
吾門大他不我敵也問其位與德曰乆矣其先也然而彼猶¶
曰我大丗亦曰某氏大其冒於號有以異於茲歩者乎向使¶
有聞兹歩之號而不足釡錡錢鎛刀鈇者(錡魚綺切三足釜/也錢音剪鏄音德)¶
(田器也鈇膚甫/二音莝斫刀也)懷價而來能有得其欲乎則求位與德於彼¶
其不可得亦猶是也位存焉而徳無有猶不足以大其門然¶
且樂爲之下子胡不怪彼而獨怪於是大者桀冒禹紂冒湯¶
幽厲冒文武以傲天下由不推知其本而姑大其故號以至¶
於敗爲丗&KR0015;僇(與戮/同)斯可以甚懼&KR0002;求兹歩之實而不得釡¶
<pb:KR4c0049_SBCK_028-7a>¶
錡錢鎛刀鈇者則去而之他又何害乎子之驚於是末矣余¶
以爲古有太史&KR0026;民風采民言&KR0002;是者則有得矣嘉其言可¶
采書以爲志¶
増廣註釋音辯唐栁先生集卷之二十八¶
