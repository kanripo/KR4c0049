# -*- mode: mandoku-view -*-
#+TITLE: 柳河東集注
#+DATE: 2015-09-23 10:18:17
#+PROPERTY: LASTPB  <md:KR4c0049_SBCK_021-1a>
#+PROPERTY: JUAN 23

¶
<md:KR4c0049_SBCK_023-1a>¶
<pb:KR4c0049_WYG_023-1a>
欽定四庫全書
　柳河東集注巻二十三¶
　　　　　　宋　童宗説張敦頤潘緯　音釋
　　序别¶
　　　同呉武陵贈李睦州詩序¶
潤之盜錡(魚倚切/李錡也)竊貨財聚徒黨為反謀十年今天子
即位¶三年(憲宗元和/二年也)大立制度於是盜恐且奮將遂其
不善視部¶中良守不為己用者誣陷去之睦州由是得
<pb:KR4c0049_WYG_023-1b>
罪天子使御史¶按問館于睦自門及堂皆其私卒為衞
天子之衛不得搖手¶辭卒致具有間盜遂作而廷臣猶
用其文斥睦州南海上既¶上道盜以徒百人遮于楚越
之郊戰且走乃得完為左官吏¶(前漢年表設/左官之律)無幾盜就
禽斬之于社垣之外論者謂宜還睦¶州以明其誣既更
大赦始移永州去長安尚四千里睦州未¶嘗自言呉武
陵剛健士也懐不能忍於是踴躍其誠鏗鏘其¶聲出而
為之詩然後慊於内(慊苦簟/切愜也)余固知睦州之道也熟<md:KR4c0049_SBCK_023-1b>¶銜
<pb:KR4c0049_WYG_023-2a>
匿而未發且久聞呉之先焉者(焉一/作言)激於心若鐘鼓之
考¶不知聲之發也遂繫之而重以序¶
　　　送南涪州量移澧州序(南承/嗣)¶
越有納官之令以勝大敵(越語王令軍孤子寡婦疾疚/貧病者納官其子注官仕也)
(仕其子而¶教之/廩以食之也)漢有羽林之制以威四夷(漢武太初元/年初置羽林)
(騎取從軍死事之子¶孫養羽/林官教以五兵號羽林孤兒)國家寵先中丞(承嗣父御/史中丞南)
(霽雲死/節睢陽)邁古人¶之烈故君自未成童品常第四(承嗣七/嵗以父)
(死節即授婺州别駕歴刺/施涪二州成童¶八嵗以上)人猶曰於古為薄漢北地都
<pb:KR4c0049_WYG_023-2b>
尉卬(張云班彪北征賦弔尉卬於朝那注云/匈¶奴入邊殺尉卬尉官也卬名也音昻)以不勝任
䧟匈奴而子單侯于缾(卬之子單以父¶力/戰死事封缾侯)濟北相韓千
秋以匹夫之諒奮觸南越而子延年¶侯于成安(西漢功/臣表韓)
(延年以其父千秋擊/南越死亊封成安侯)君之土田之錫猶挫¶於有司之手
始由施州為涪州(涪音/浮)扞蜀道勍冦(勍其/京切)晝不¶釋刃夜
不釋甲曰我忠烈𦙍也期死待敵敵亦曰彼忠烈𦙍<md:KR4c0049_SBCK_023-2a>¶也
盡力致命是不可犯然而筆削之吏以簿書校計贏縮
受¶譴兹郡(永貞元年西川劉闢反/承嗣以無備謫永州)凡二嵗朝廷建大本
<pb:KR4c0049_WYG_023-3a>
貞萬邦¶(元和四年閏三月/立鄧王寧為太子)慶澤之濡洗濯生植又徙涪
州家聲之大¶裕蠱之志宜尤被顯寵者也自漢而南州
之美者十七八莫¶若澧澧之佐理莫踰於長史以是進
秩人猶曰且有後命永¶州多謫吏而君侯惠和温良故
其歡愉異於他部優詔既至¶而君適讎於文(讎合也文/詔令也謂)
(合於詔令/當量移也)其往也獨(往一/作佐)故凡羨慕之¶辭無不加等噫
以君承荷之重恭肅之美四方之求忠壯義烈¶者將於
君是觀凡君子之志欲其優柔而益固憤悱而不忘¶以
<pb:KR4c0049_WYG_023-3b>
増太史世家之籍用是為貺則拱璧大鼎烏可以言重
乎¶
　　　送薛存義之任序(一本無之/任二字)¶
河東薛存義將行柳子載肉于俎崇酒于觴追而送之
江滸¶飲食之(滸音虎水涯也/飲食並去聲)且告曰凡吏于土者若知
其職乎(若汝/<md:KR4c0049_SBCK_023-2b>¶也)葢民之役非以役民而已也凡民之食于
土者出其十一¶傭乎吏使司平於我也今我受其直怠
其事者天下皆然豈¶唯怠之又從而盗之向使傭一夫
<pb:KR4c0049_WYG_023-4a>
於家受若直怠若事又盜¶若貨器則必甚怒而黜罰之
矣以今天下多類此而民莫敢¶肆其怒與黜罰何哉勢
不同也勢不同而理同如吾民何有¶達于理者得不恐
而畏乎存義假令零陵二年矣早作而夜¶思勤力而勞
心訟者平賦者均老弱無懷詐暴憎其為不虛¶取直也
的矣其知恐而畏也審矣吾賤且辱不得與考績幽¶明
之說於其往也故賞以酒肉而重之以辭¶
　　　送薛判官量授序(薛/巽)
<pb:KR4c0049_WYG_023-4b>
仕於世有勞而見罪凡人處是鮮不怨懟忿憤(懟音/隊忿)
(房吻/切)列¶於上愬於下此恒狀也異於恒者其道宜顯薛
生司貨賄於¶軍興之際兵亂不去然得以不犯由太行
以東皆傳道之可<md:KR4c0049_SBCK_023-3a>¶以為勞矣而竟連大獄以至於放(薛/巽)
(始佐河北軍有勞未及録㑹其長/子臯謨及薫¶溪以罪聞巽坐貶)不戚於貌不悱於心
樂以自肥而未嘗尤於物其¶有異於恒矣哉朝廷施恩
澤凡受謫者罪得而未薄乃命以¶近壤薛君去連而吏
於朗(朗州名/即鼎州)是其漸於顯歟君子學以¶植其志信以篤
<pb:KR4c0049_WYG_023-5a>
其道有異於恒者充而大之茍推是以往雖¶欲辭顯難矣¶
　　　送李渭赴京師序¶
過洞庭上湘江非有罪左遷者罕至又況踰臨源嶺下
灕水¶(離力/支切)出荔浦名不在刑部而來吏者其加少也固
宜前余逐¶居永州李君至固怪其棄美仕就醜地無所
束縛自取瘴癘¶後余斥刺柳州至于桂君又在焉方屑
屑為吏噫何自苦為¶是耶明時宗室屬子當尉畿縣今
王師連征不貢二府方汲¶汲求士李君讀書為詩有幹
<pb:KR4c0049_WYG_023-5b>
局久遊燕魏趙代間知人情識<md:KR4c0049_SBCK_023-3b>¶地利能言其故以是入
都干丞相益國事不求獲乎己而已¶以有獲予嫉其不
為是久矣今而曰將行請余以言行哉行¶哉言止是而
已¶
　　　送嚴公貺下第歸興元覲省詩序(嚴震/之子)¶
嚴氏之子有公貺者退自有司踵門而告柳子曰吾獻
藝不¶售於儀曹之賈貨不中度敢逃其咎詰朝將行願
聞所以去¶我者其可乎哉余諭之曰吾子以沖退之志
<pb:KR4c0049_WYG_023-6a>
端其趣嚮以淬¶礪之誠脩其文雅行當承教戒於獨立
之下濬發清源激揚¶洪音沛哉鏗鏘乎充于四體之不
暇吾何敢去子恭惟相國¶馮翊公有大勲力盈于旂常
極人臣之尊分天子之憂殿邦¶坤隅柄是文武(謂嚴震/也殿丁)
(練/切)若子者生而有黼繢梁肉之美不¶知耕農之勤勞物
役之艱難趨其庭有魏絳之金石焉候其¶門有亞夫之
棨㦸焉(棨遣禮切漢以棨㦸代斧鉞/棨㦸前驅之器以木為之)中人處之<md:KR4c0049_SBCK_023-4a>¶不能無
傲而子之伯仲皆脫略貴美服勤儒素退托於布衣¶韋
<pb:KR4c0049_WYG_023-6b>
帶之任如少習然故繼登上科(嚴公貺兄公弼/貞元五年登第)以及於
子¶是可舉嚴氏之教誦乎他門使有矜式也而吾子又
引慝内¶訟撝謙如此其何患乎賈之不售而自薄哉於
是文行之達¶者(一本無/者字)若髙陽齊據者皆賦命余序引
余朴不曉文故書¶嚴子之嘉言論于右簡(論字一/本作編)竊褒
貶之義以贈¶
　　　送元秀才下第東歸序(元公/瑾)¶
周乎志者窮躓不能變其操(躓音/致)周乎藝者屈抑不能
<pb:KR4c0049_WYG_023-7a>
貶其¶名其或處心定氣居斯二者雖有窮屈之患則君
子不患矣¶元氏之子其殆庶周乎言恭而信行端而靜
勇於講學急於¶進業既遊京師寓居側陋無使令之童
闕交易之財可謂窮¶躓矣而操逾厲志之周也才濬而
清詞簡而備工於言理長¶於應卒(倉忽/切)從計京師受丙
科之薦獻藝春卿當三黜之辱<md:KR4c0049_SBCK_023-4b>¶可謂屈抑矣而名益茂
藝之周也茍非處心定氣則曷能如¶此哉余聞其欲退
家殷墟脩志増藝懼其沈鬱傷氣懐憤而¶不達乃往送
<pb:KR4c0049_WYG_023-7b>
而諭焉夫有湛盧豪曹之器者(呉越春秋越王使歐冶/鑄劒三¶魚腸豪曹湛盧)
(又越王句踐有寳劒五純/鉤湛盧鏌鎁豪曹巨闕也)患不得犀兕而剸之(剸旨兖/切¶細剖)
(也又之/轉切)不患其不利也今子有其器宣其利乗其時夫
何¶患焉磨礪而坐待之可也遂欣欣而去¶
　　　送辛殆庶下第遊南鄭序¶
朝廷用文字求士每嵗布衣束帶偕計吏而造有司者
僅半¶孔徒之數春官上大夫擢甲乙而升司徒者於孔
氏髙第亦¶再倍焉僕在京師凡九年于今其間得意者
<pb:KR4c0049_WYG_023-8a>
二百有六十人¶其果以文克者十不能一二嘗從俊造
之後頗涉藝文之事¶四貢鄉里而後獲焉方之於釣者
絲綸不屬(之欲/切)喙甚直(一本¶喙上/有鈎字)嗜有美餌者(一本嗜/作懐字)
(下無/者字)而觖望獲魚之暮(觖古穴切/窮瑞<md:KR4c0049_SBCK_023-5a>¶切)則善取者皆指而笑
之今辛生固窮而未達遲久而不試¶褒衣之徒視子而
捧腹者葢不乏焉辛生嘗南依蠻楚專志¶於學為文無
謬悠迂誣之談鍛鍊翦截動可觀采故相國齊¶公(齊映/也)
接禮加等嘗為右客且佐其筞名之願遂笈典墳(笈音/¶及又)
<pb:KR4c0049_WYG_023-8b>
(極曄切負/書箱也)袖文章北來王都笑揖羣伍文昌下大夫上
士¶之列見而器異爭為鼓譽由是為聞人戰術藝之場
莫與爭¶鋒然而遷延三北躑躅不振豈其直鈎而釣懐
美餌而羨魚¶者邪若辛生者有司抑之則已不然身都
甲乙之籍其果以¶文克歟今則囊如懸磬傭室寓食方
將適千里求仁人被冒¶畏景陟降棧道吾欲抑而不歎
其若心胷何然吾聞焚舟而¶克(秦孟/明)手劒而盟者(公羊/僖十)
(三年公㑹齊侯盟于/柯曹子手劒而從之)皆敗北之餘¶也子之厄困而往霸
<pb:KR4c0049_WYG_023-9a>
心勇氣無乃發於是行乎成拜賜之信¶(左僖二十三年/孟明曰三年將)
(拜君/賜)刷壓境之恥(公羊僖十三年曹子曰/城壊壓境君不圖與)無<md:KR4c0049_SBCK_023-5b>¶乃果於是
舉乎往慎所履如志遄返勉自固植以遂子之欲¶姑使
談者謂我言而中不猶愈乎(中丁/仲切)¶
　　　送崔子符罷舉詩序(崔䇿字子符/崔簡之弟)¶
世有病進士科者思易以孝悌經術兵農曰庶幾厚於
俗而¶國得以為理乎栁子曰否以今世尚進士故凡天
下家推其¶良公卿大夫之名子弟國之秀民舉歸之且
<pb:KR4c0049_WYG_023-9b>
而更其科以為¶得異人乎無也惟其所尚又舉移而從
之(又舉一本/作文學)尚之以¶孝悌孝悌猶是人也尚之以經術
經術猶是人也雖兵與農¶皆然曰然則宜如之何曰即
其辭觀其行考其智以為可化¶人及物者隆之文勝質
行無觀智無考者下之俗其以厚國¶其以理科不俟易
也今有博陵崔䇿子符者少讀經書為文¶辭本於孝悌
理道多容以善别時剛以知柔進於有司六選¶而不獲
家有寃連伏闕下者累月不解(音懈按崔君權立志出/刺連永二州未至<md:KR4c0049_SBCK_023-6a>¶永而)
<pb:KR4c0049_WYG_023-10a>
(連之人愬君御史按章具/獄坐流驩州幼弟訟諸朝)仕將晚矣而戚其幼孤往復
不¶憚萬里再嵗不就選世皆曰仁悌人也(仁一本/作孝)如是
且不見¶隆雖百易科其可厚而理乎今夫天下已理民
風已厚欲繼¶之於無窮其在慎是而已朝廷未命有司
既命而果得有道¶者則是術也宜用崔子之仕又何晩
乎僕智不足而獨為文故¶始見進而卒以廢居草野八
年麗澤之益鏃礪之事(注見前送/豆盧¶膺序)空於耳而荒於心崔
子幸來而親余(親一/作覿)讀其書聴其言¶發余始志若寤而
<pb:KR4c0049_WYG_023-10b>
言夢醒而問醉未及悉而告余以行余懼¶其悼時之往
而不得於内也獻之酒賦之詩而歌之坐者從¶而和之
既和而叙之¶
　　　送蔡秀才下第歸覲序¶
僕之始貢於京師蓍者卦之曰是謂望之未覩(之一/作而)隠
而未¶見矘乎逺而有榮者也(矘他曩切/日無光也)今兹嵗在鶉首
若合於夀<md:KR4c0049_SBCK_023-6b>¶星其果合乎(貞元七年辛未嵗在鶉首至九/年癸酉子厚遂登第酉與辰合)
(夀星屬/辰也)僕時悒¶然遲之(悒音邑/憂也)謂其誕慢怪迂是將不
<pb:KR4c0049_WYG_023-11a>
然然而僅寘於懐耳¶未克決而忘之也後果依違遷就
四進而獲卒如其言云噫¶彼莫莫者其有宰於人乎不
然何其應前定若是之章明也¶今蔡君馳聲耀譽聞於
公卿戰藝之徒推為先登而五就鄉¶舉往則見罷意者
前定之期殆未及歟故君子之居易俟命¶樂天不憂者
(一本無/此五字)果於自是也君其勵文學焉丈人牧人¶南邦君
展覲承顔婆娑愉樂之暇則充其經笥茂是文苑時¶焉
逃哉遲速之事則瞽史之任吾不及知
<pb:KR4c0049_WYG_023-11b>
　　　送韋七秀才下第求益友序(韋中/立)¶
所謂先聲後實者豈唯兵用之(有然/字非)雖士亦然若今由
州郡¶抵有司求進士者嵗數百人咸多為文辭道今語
古角夸麗¶務富厚有司一朝而受者幾千萬言讀不能
十一即偃仰疲<md:KR4c0049_SBCK_023-7a>¶耗目眩而不欲視心廢而不欲營如此
而曰吾能不遺士者¶偽也唯聲先焉者讀至其文辭心
目必專以故少不勝京兆¶韋中立其文懿且髙其行愿
以恒試其藝益工久與居益見¶其賢然而進三年連不
<pb:KR4c0049_WYG_023-12a>
勝是豈拙於為聲者歟或以韋生之¶不勝為有司罪余
曰非也穀梁子曰心志既通而名譽不聞¶友之過也名
譽既聞而有司不以告(一作/不取)有司之過也(穀梁昭公/¶十九年句)人
之視聴有所止神志有所不及古之道名譽未至不¶以
罪有司而況今乎今韋生樂植乎内而不欲揚乎外其
志¶非也孔子不避名譽以致其道今韋生仗其文簡其
友思自¶得於有司抑非古人之道歟將行也余為之言
既以遷其人¶又以移其友且使惑者知釋有司也
<pb:KR4c0049_WYG_023-12b>
　　　送辛生下第序畧¶
自命鄉論士之制壊而不復士莫有就緒故叢于京師
京兆<md:KR4c0049_SBCK_023-7b>¶尹嵗貢秀才常與百郡相抗登賢能之書或半天
下取其殊¶尤以為舉首者仍嵗皆上第過而就黜時謂
怪事有司或不¶問能否而成就之中書髙舍人(髙郢/也)備
位于禮部攘袂矯枉¶痛抑華耀首京師之貢者(首本作/㑹者非)
再嵗連黜辛生以是不在¶議甲乙伍中其沈沒厄困之
士闔户塞竇而得榮名者連畛¶而起談者果以至公稱
<pb:KR4c0049_WYG_023-13a>
焉其能否也世莫知也若辛生其文¶簡而有制其行直
而無犯向使不聞於公卿不揚於交游又¶不為京師貢
首則其甲乙可曲肱而有也嗚呼名之果為不¶祥也有
是夫既受退告歸長沙以辛生之文行八年無就如¶其
初而退返吾甚憤焉孟子曰位卑而言髙者罪也於辛
生¶又不能已故畧(下/闕)¶
　
　
<pb:KR4c0049_WYG_023-13b>
　
　
　
　
　
　
　
　柳河東集注巻二十三
