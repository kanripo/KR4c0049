# -*- mode: mandoku-view -*-
#+TITLE: 柳河東集注
#+DATE: 2015-09-23 10:18:17
#+PROPERTY: LASTPB  <md:KR4c0049_SBCK_038-1a>
#+PROPERTY: JUAN 41

¶
<md:KR4c0049_SBCK_041-1a>¶
<pb:KR4c0049_WYG_041-1a>
欽定四庫全書
　柳河東集注巻四十一¶
　　　　　　宋　童宗說張敦頤潘緯　音釋
　　祭文¶
　　　舜廟祈晴文(代永州/刺史作)¶
年月日某官某敢用牲牢之奠昭祭于虞帝之神帝入
大麓¶雷雨不迷帝在璿璣七政以齊九澤既陂錫禹𤣥
圭至德神¶化後王與稽勤事南廵祀典以躋此焉告終
<pb:KR4c0049_WYG_041-1b>
(此謂零/陵郡)宜福遺¶黎廟貌如在精誠不睽今陽德&KR0317;候(&KR0317;/與)
(愆/同)有渰淒淒降是水¶潦混為塗泥岸有善崩(史記岸善/崩謂喜崩)
(也/)流或斷隄泛濫疇壠坡¶陁圃畦恒雨獲戾循咎増悽
忍兹嘉生均彼蓬藜敢望誅黑¶蜧(童云蜧音戾本作/蜦或從戾神蛇也)抶
陰蜺(抶音秩撃也蜺/與霓同虹也)式乾后土以廓¶天倪粢盛不害餘
糧可棲或簸或溲(音搜淅/米聲)為酒為䤈(䤈即/醯字)¶鎗鎗笙鏞坎
坎鼓&KR0911;百代祀德甿心不攜豈獨蘋藻徴諸澗¶溪帝其
聽之無作神羞<md:KR4c0049_SBCK_041-1b>¶
<pb:KR4c0049_WYG_041-2a>
　　　雷塘禱雨文(柳州作一本載/於韓文者誤)¶
惟神之居為坎為雷專此二象宅於巖隈風馬雲車(馬/一)
(本作/軿)¶肅焉徘徊(焉一本/作然)能澤地産以祛人災欽兹有靈
爰以廟饗¶神惟智知我以誠徃茍失其應人將安仰歲
既旱暵害兹生¶長(暵音漢熱氣/也長丁丈切)敢用昭告期於&KR0388;蠁(&KR0388;/黒)
(乙許訖二切蠁音享猶/冥漠也一云濕生¶蟲)某自朝受命臨兹裔壤莅政方
初庶無淫枉潔廉自持忠¶信是仗茍有獲戾神其可罔
(潘本/作誷)擢擢嘉生惟天之養豈使¶粢盛夷於草莽(粢音咨/盛平聲)
<pb:KR4c0049_WYG_041-2b>
騰波通氣出地奮響欽若成功惟神¶是奬¶
　　　祭纛文(元和十四年裴行立討黃賊/因作此本注云為裴中丞)¶
維年月日某官以牲牢之奠祭于纛神(以旄牛尾為之/在左騑馬首音)
(道又/音毒)¶惟昔灃有大特化為巨梓秦人憑神乃建茸頭(灃/潘)
(本作灃恐非案史記¶秦襄公二十七年伐南山大梓豐/大特注徐廣曰今武都故道有怒特祠圖大牛上生樹)
(木有牛從木中出後見於灃水<md:KR4c0049_SBCK_041-2a>¶之中列異傳曰秦文公/時梓樹化為牛以騎撃之不勝或墜地髮解被髮牛畏)
(之入水故秦因是致旄頭/騎以先驅茸謂¶厖茸亂也)是為兵主用以行師漢宗蚩
尤(前漢髙祖紀/祭蚩尤於庭)亦作靈旗¶既類既禡指於有罪(禡音罵/師祭也)
<pb:KR4c0049_WYG_041-3a>
(史記漢武帝為伐南越以牡荆畫幡為太一/鋒名曰靈旗為兵¶禱則太史奉以指所伐國)北面詔盟
(周禮秋官/司盟云)抗侯以射(抗苦浪切詩賔之初筵大侯既¶抗/注抗舉也舉鵠而棲之於侯也)
雖有古典今棄不用惟兹之制神實守祀¶有蠢黃孽(孽/妖)
(也謂黃/少卿)保固虐人俾兹太平猶用戎律天子有¶命施威
於下惟守臣某董衆撫師秉羽先刃出用兹日敢脩¶外
事(禮記外事/以剛日)爰薦求牛(周禮牛人祭祀共其享牛求/牛求牛者禱祀求福之牛)庶
無¶留行以殄有罪國有祀典屬於神明傷夷大命無敢
私顧惟¶克勝敵以全天兵去兹蟊蠈(張云上音矛下/音賊並食苖蟲)達
<pb:KR4c0049_WYG_041-3b>
我涵育收厥¶𨽻圉役於校人(𨽻郎計切役也圉養馬者/校音效周禮蠻𨽻掌役校)
(人掌/馬)海隅黎獻永¶底於理無或頓刃(潘云頓徒困切通/作鈍左傳襄公五)
(年甲兵不頓/注頓壌也)以為神耻¶急急如律令<md:KR4c0049_SBCK_041-2b>¶　　　禡牙文(事同上篇/)¶
維年月日某官某以清酌少牢之奠禡於軍牙之神(禡/音)
(罵師祭也¶兵書曰牙旗者將軍之精凡始豎牙必以綱/日綱日者謂上剋也兵牙之日吉氣來應大勝之徴)
秦定百越¶(秦始皇三十二年取百越/之地以為南海桂林象郡)漢開九郡(漢武帝/元鼎六)
(年定越地以為南海蒼梧鬰林¶合/浦交趾九眞日南朱崖儋耳郡)自兹編列同於諸華
<pb:KR4c0049_WYG_041-4a>
天寶兆亂北方薦役¶惟是南方久稽討伐藩蠻怙險乳
字生聚悖傲威命虐夷齊¶人黃姓陋㜸(童云㜸魚列/切&KR1416;通用)實
恣暴盗僮壯殺老掠敓使臣(敓與¶奪同/使去聲)梟視洞窟(梟堅/堯切)
以逃大戮今皇帝(憲宗/也)受天景命敷¶於有仁凡百凶毒
罔不震伐齊魯誼殄(魯一本作□謂/誅東平李師道)趙魏¶顯化(趙謂承/徳軍節)
(度使王承宗以德棣二州歸於有司魏謂魏/博節度使田𢎞正以所管六州請吏於朝)&KR0270;¶天之下
咸順帝理唯是𤨏眇尚恣昏頑致天震怒命底於罰¶官
臣某(裴行立也左傳㐮公十八年其官/臣偃實先後之注官臣守官之臣)欽率邦典統戎
<pb:KR4c0049_WYG_041-4b>
於¶征惟爾有神懋揚廼職敢告無縱詭類無劉我徒(左/傳)
(成公十三年注/<md:KR4c0049_SBCK_041-3a>¶䖍劉皆殺也)鏃刃鋒鍔畢集於兇躬(鏃子木切矢末/也鍔五各切劒)
(端/也)鎧甲干盾¶咸完於義軀(鎧苦葢切甲也/盾堅允切干也)焚煬蕩沃(煬/餘)
(亮/切)徃如行虛俾人¶懷於安以靖離之隅(南方/也)在是舉也
徃欽哉無作神羞急急¶如律令¶
　　　祭井文(元和十一年/刺柳州作)¶
致祭于水土之神惟神蓄是𤣥德演為人用(國語夫水/土演而民)
(用也注水¶土/氣通為演)不窮之養功齊乳湩(湩多貢觀勇/二切乳汁也)惟古有
<pb:KR4c0049_WYG_041-5a>
制八家所¶共(黄帝制井田鑿井/其中八家共之)是邦闕焉官守斯恐藴
利兹久閟靈則¶深爰告有神惟惻我心(易井卦井渫不/食為我心惻)
卜兹利兆於彼城陰¶神斯有仁是鑒是臨惟昔善崩(前/漢)
(溝洫志岸善/崩善猶喜也)今則堅好惟¶昔逓石(逓一本/作匝)今則順道終
古所無聿從心禱非神是與人¶力焉保發自𤣥冥成於
富媪(媪烏皓切女老稱前漢郊祀歌/后土富媼注坤為母故稱媼也)¶克長厥靈不愛其
寶敬修報禮式薦蘋藻<md:KR4c0049_SBCK_041-3b>¶　　　禜門文(祈晴也禜/音泳祭名)
<pb:KR4c0049_WYG_041-5b>
禜于城門之神惟神配陰含德司其翕闢能收水沴以
佑成¶績(沴音戾妖也/又徒典切)淫雨斯降害於麰麥野夫興憂官
守増惕諸¶陰既閉(陰一本作陽誤前漢董仲舒治國以/春秋灾異之變推陰陽所以錯行故)
(求而閉諸陽縱諸/陰其止雨反¶是)休徴未獲敬用瓢齊(童云上婢遥切/下在兮切周禮)
(鬯人榮門用瓢/齊杜子春音資)以展¶周索(索悉各切左傳定公四年周/索注索法也潘云索色格切)
(周禮國索鬼神而/祭祀乃蜡祭也)納其雲¶氣復我川澤惟神是依式佇
來格¶
　　　祭六伯母文(臨卭令之妻李氏/也子厚代叔父作)
<pb:KR4c0049_WYG_041-6a>
維貞元十七年歲次辛巳二月癸巳朔二十五日丁巳
姪男¶華州華陰縣主簿纁(許云/切)謹以清酌庶羞之奠敬
祭于六伯¶母之靈伏惟天錫考壽神資淑德髙明而和
柔惠且直敬長¶慈㓜宗姻仰則不偕貴位孰不悽惻嗚
呼哀哉移天夙喪(文選¶二十移所天注女子在家則/天父嫁則天夫移所天謂嫁夫也)丁
此閔凶主器繼夭(易長子/主器)<md:KR4c0049_SBCK_041-5a>¶莫承于宗懿彼賢女孝誠自
中温温良人竟揚德風承順必敬滑甘則豐致養有榮
其道克終天禍弊族逺承哀訃(芳遇/切)纒牽官事(一本/作仕)奔
<pb:KR4c0049_WYG_041-6b>
哭無路亦既請告聿來京師以號以呼祇拜堂帷子姓
彫落宗門日衰託於外姻陳此靈儀(李氏三女壻李伯/和王紓陳萇皆賢)
(貞元十六年楊氏女扶侍至京師遇疾卒於陳氏自小/斂至於大斂一壻實參主之有孫二人長曰曹即奉之)
(以縗而/正於位)㓜女號戀誓言固之(謂陳萇/之妻)仁賢見容曲遂其
私(謂陳/萇)内顧孱眇祇益摧悲(孱鉏山切/柳纁自謂)誠愧於人豈曰
得宜今歲調選(並去/聲)獲參士林主其簿書於華之陰受
禄雖㣲莫遂曩心夙駕東征祖&KR0756;將臨(童云&KR0756;蒲/發切道祭)朔望
是違哀懷豈任嗚呼哀哉
<pb:KR4c0049_WYG_041-7a>
　　　祭獨孤氏丈母文(獨孤申/叔之母)
維年月日某以清酌之奠祭于獨孤氏丈毋之靈惟靈
育德涵仁克生賢子(獨孤申叔字子/重卒年二十七)生而不淑未壯而
死名播九圍望高羣士雖㣲禄位人羡其美在抱無孫
承家乏祀孝女¶良壻適遵燕喜某曩與子重道契義均
知心為貴實在斯人¶奉養宜繼將致其勤竟罹禍謫逾
紀漂淪夙志斯阻微𠂻莫¶申冀榮末路私願獲陳遽此
承訃天乎不仁嗚呼哀哉昔也¶髙堂世悲其獨今兹𤣥
<pb:KR4c0049_WYG_041-7b>
室孝道當復神感昭融不疾而速靈¶識逾濬承歡載穆
式致其安寧寘其毒願言有知以慰幽躅¶(躅除/玉切)¶
　　　祭從兄文(柳寛字存諒子/厚五從族兄)¶
嗚呼我姓嬋嫣(童云上音蟬下/於䖍切長貌)由古而蕃鍾鼎世紹圭
茅並¶分至於有國爵列加尊聨事尚書十有八人中遭
諸武抑遏¶讐寃踣斃不振(潘云踣蒲北/匝候二切)數逾百年近者
紛紛稍出能賢¶族屬旍矅(旍與/旌同)期復於前君修其辭楚
越猶傳從事諸侯假¶乎郡藩(乎疑當作守柳寛從/事廣南假守支郡)人謡
<pb:KR4c0049_WYG_041-8a>
吏畏威惠咸宣神乎我欺<md:KR4c0049_SBCK_041-5b>¶命返不延(寛中厲氣嘔泄/卒年四十七)興
起之望是越是愆歳首去我將¶濵海堧留遊歡娛涉月
彌旬夜爇膏炬晝凌風煙理䇿﨑&KR0706;¶(童云﨑虧丁切說/文曰欹也下音欽)
(或作/嶔同)縻舟潺湲(潺鉏山切湲于/權切水流貌)將辭又醉¶就徃而旋今
者之來徒御淒然垂帷䄡䄡(張云䄡蚩占切/垂貌衣蔽前)飛¶旐翻翻
升拜無形合哭誰聞(合一本/作洽)逝歸從祔于鄧之原銘¶墓
有辭發我狂言祇陳其悲匪暇於文觴有㫖酒豆有㹠
肩¶(㹠與豚同/小豕也)伊奠之菲而誠孔繁靈耶罔耶有涕漣漣
<pb:KR4c0049_WYG_041-8b>
　　　祭弟宗直文(子厚同祖異/父弟字正夫)¶
維年月日(元和十/年七月)八哥以清酌之奠祭于亡弟十郎之
靈吾¶門彫喪歳月巳久但見禍謫未聞昌延使爾有志
不得存立¶延陵巳上四房子姓各為單孑(一作各/有單緒)慥慥
早夭(慥七/到反)汝又¶繼終兩房祭祀今巳無主吾又未有男
子爾曹則雖有如無¶一門嗣續不絶如綫(即線字係/公羊傳句)仁
義正直天竟不知理極道<md:KR4c0049_SBCK_041-6a>¶乖無所告訴汝生有志氣好
善嫉邪勤學成癖攻文致病年¶纔三十不禄命盡(一本/作年)
<pb:KR4c0049_WYG_041-9a>
(過三十不/掛命書)蒼天蒼天豈有眞宰如汝¶徳業尚早合出身
由吾被謗年深使汝負才自棄志願不就¶罪非他人死
喪之中益復為媿汝墨法絶代識者尚稀(一本作餘/¶音尚希)及
所著文不令沉没吾皆收録以授知音文類之功(宗直/¶撰西)
(漢文類/四十巻)更亦廣布使傳於世人以慰汝靈知在永州私
有¶孕婦吾專優恤以俟其期男為小宗女亦當愛延子
長大必¶使有歸撫育教視使如巳子吾身未死如汝存
焉炎荒萬里¶毒瘴充塞汝已久病來此伴吾到未數日
<pb:KR4c0049_WYG_041-9b>
自云小差雷塘靈¶泉言笑如故一寐不覺便為古人茫
茫上天豈知此痛郡城¶之隅佛寺之北飾以殯紖(紖丈/忍切)
(棺/索)寄於髙原死生同歸誓不¶相棄庶幾有靈知我哀懇¶
　　　祭姊丈崔使君簡文(元和七年/藁葬永州)<md:KR4c0049_SBCK_041-6b>¶永州刺史博陵崔公之靈天之生人或哲或愚君取其
英爰¶曜於初譽動京邑施於方隅宻勿書奏元侯是俞
(崔簡貞元五年中進¶士第旋入山南/西道節度使為掌書記至府留後)蜀冦内侮禍聨羗
髳(潘云髳茂侯切夷名羗在¶西/蜀髳在巴蜀叶韻髳讀如謨)君出顯畫披攘其徒南
<pb:KR4c0049_WYG_041-10a>
平劒門西獲戎俘超¶受刑曹留總南都(簡在山南凡五/徙職六增官至)
(刑部員外郎/為府留後)移刺連部(部一¶本作州謂簡自山/南西道府遷連州刺史)下民其
蘇道不可常病惑中途悍石是¶餌元精以渝(簡後餌五/石病瘍且)
(亂/)雷謗爰興按驗増誣(簡自連州徙永州未至而¶連州/人訴簡御史按章具獄坐流驩)
(州/)始雖進律終以論辜(記王制有功德于民者/加地進律注¶律法也)溟海浩
浩而君是踰嵩山茫茫而君是居(嵩疑當作崇崇山驩/兠所¶放處在驩州界)
厥弟抗憤呌於康衢天子憫焉訊以文書御史既斥¶連
帥是除(簡㓜弟諸闕訟寃天子/為之黜連帥罷御史)期復中壤遽淪别區喪
<pb:KR4c0049_WYG_041-10b>
還¶大浸又溺二孤(簡子處道守訥奉簡之喪/踰海水遇暴風二孤溺死)痛毒薦仍
振古所¶無何謫於天降此翦屠柩不及歸寓葬荒墟將
葺將就誓還<md:KR4c0049_SBCK_041-7a>¶里閭嗚呼哀哉君之子姓惟自我出母儀
先虧(簡妻柳氏/先十年卒)父¶訓又失焭焭相視(焭渠營切憂/也與煢惸同)撫悼
増恤咸冀其才以大家¶室惟昔與君年殊志匹晝咨夕
計期正文律實契師友豈伊¶親昵誰謂斯人變易成疾
良志莫踐乖離永訣嗚呼哀哉永¶山之西湘水之東殯
紖以出斧屋爰封(記檀弓封有若覆夏/屋者矣有若斧者矣)¶神非久留息駕
<pb:KR4c0049_WYG_041-11a>
於中書石為誌世德斯崇手㪺以酹(童云㪺音拘挹¶也/酌也酹魯外切)
涕出焉窮¶
　　　又祭崔簡神柩歸上都文(神柩一本/作旅襯)¶
嘻乎崔公之柩(嘻一本作嗟/字柩巨救切)嘻乎崔公楚之南其土不
可以¶室或坋而頽(坋符吻/切塵也)或确而崒(确音慤磽确切山/多大石崒昨没昨)
(律二切詩注/云崒者¶崔嵬)陰流泄漏瀐没渝溢(瀐思廉切爾雅泉一/見一否為瀐郭璞曰)
(纔有/貌)碩鼠大蟻¶傍穿側出虧疎脆薄久乃自窒不如君
之鄉式堅且密嘻乎¶崔公楚之南其鬼不可與友躁戾
<pb:KR4c0049_WYG_041-11b>
佻險(佻音超輕/也偷也)睒眒欺茍<md:KR4c0049_SBCK_041-7b>¶(睒天冉切暫視貌又驚/視貌眒書刃切張目也)脞賤
暗&KR1544;(脞坐果切細碎無/大畧&KR1544;古忽字)輕嚚妄¶走(嚚音/銀)不思巳類好是
羣醜不如君之鄉式和且偶日月甚¶良子姓甚勤具是
舟舉(張云轝音/䉌昇車也)寧君之神去爾夷方返爾¶故鄰奕奕其
歸宜樂且欣君死而還我生而留遠矣殊世曷¶從之遊
酹觴于座與涕俱流¶
　　　祭崔氏外甥文(一本作崔君筵側祭二甥文/即處道守訥逾海溺死者)¶
年月日八舅十舅敬祭外甥韋六小卿之魂嗚呼生有
<pb:KR4c0049_WYG_041-12a>
孝姿¶淑且茂兮謂吉其終道克就兮胡典而喪離厥咎
兮蹈道而¶違死誰祐兮豈汝之昧不能究兮將奪之鑒
使昏霿兮(童云霿武¶賦/切與霧同)反復攪予哀何救兮骨肉無從
魂焉覯兮庶幾來歸¶餕以侑兮(餕音俊禮記注食餘曰/餕言祭簡之餘以祭二)
(甥/)酒實於觴肉盈豆兮豈¶伊異人余所授兮來耶否耶
歆氣臭兮¶
　　　祭崔氏外甥女文(簡之女名媛嫁/朗州司户薛巽)<md:KR4c0049_SBCK_041-8a>¶叔舅宗元祭于二十六娘子之靈凡我諸甥惟爾為首
<pb:KR4c0049_WYG_041-12b>
甥於¶我氏(甥一本/作生)恩顧彌厚惠明貞淑仁愛孝友女德
之全素風¶斯守播於族屬芬馨自久恭惟伯姊(崔氏之/母子厚)
(姊/也)道茂行高上¶承下訓克敬能勞夙有儀則刑於汝曹
雖云性善抑自良陶¶汝之先君(謂崔/簡)以文誨我周流辯
論有疑必果恒革其非以¶成其可孰云具美易以生禍
汝及諸弟流離莫從幸獲我依¶以慰困窮歸之令族有
蔚其容方冀榮壽遽罹災凶嗚呼哀¶哉汝自艱酷二弟
繼終海門之哀今古罕同駢也英文敷暢¶浩通賞期振
<pb:KR4c0049_WYG_041-13a>
耀𢎞我儒風又兹夭閼神理何䝉(夭於表切閼音遏莊/子逍¶遥賞儒莫之夭)
(閼此文謂崔氏弟處道守訥奉其飄蓬/度海遇風溺死崔駢即卿郎亦死也)盛德餘慶宜¶福
其豐胡然降戾惟禍之逢嗚呼哀哉前歲詔追廷授逺
牧¶(元和十年子厚召至京/師又出為栁州刺史)武陵便道徃來信宿<md:KR4c0049_SBCK_041-8b>¶(武陵即/朗州)
幸兹再¶見緩我心曲猶且輕别瞻程務速孰知自此遂
間幽躅(除玉/切)<md:KR4c0049_SBCK_041-9a>¶臨視無路遡風慟哭怛焉自中如刃之觸
邙阜有泣青烏載¶卜(崔氏葬北邙山南/青烏乃相墓書)道途尚艱歲月
逾蹙方俟歸紖(文忍切/棺索)¶再期奠沃寄哀斯文心焉徃復
<pb:KR4c0049_WYG_041-13b>
嗚呼哀哉¶
　　　祭外甥崔駢文(崔簡/之子)¶
祭于卿郎之魂嗚呼天恡靈奇(恡即/吝字)取不可貪既睿又
力神¶誰以堪汝不是思而縱其志盗其管籥褰其篋匱
抽深抉密¶擔重揭貴(童云掲邱桀切舉也又巨列切負/也又去例切髙舉也喻駢之多能)
守吏失職訴帝¶行事果殄爾躬以寧其位豈不信耶不
然無鬼誅之行而中¶道夭死(莊子為不善/者鬼誅之)有㧞類之才
而三見廢委仁充其軀毒¶中骨髓其何以為累也兄弟
<pb:KR4c0049_WYG_041-14a>
逾十我出惟八(左傳成公十四年我之自出/注¶外甥也謂柳氏所生八子)既孤數祀
中分存没我為汝舅汝為我甥求仁¶具得為藝繼成天
下莫倫古罕並行人而思之幾不欲生嗚¶呼哀哉既致
其愛秖極其哀秦越萬里心魂徘徊念與汝别<md:KR4c0049_SBCK_041-9b>¶桓公之
臺顧余猶壯視爾如孩戲抽佛筴(筴即䇿字/今謂之籖)前次沲¶隈
(童云上待何切下/烏回切水曲也)笑頷即路鳴鞘不廻(童云鞘音梢又/音笑刄室也潘)
(云選¶詩長/鋏鳴鞘中)豈云古今自此而乖孰為鬼神忍是陰誅得
疾之日¶兄弟莫在謁醫問巫卒以幽昧葬之東野誰賵
<pb:KR4c0049_WYG_041-14b>
誰㑹(賵撫鳯切/贈送¶死也)既虞以奠誰主誰酹(酹魯外切虞祭名/禮記葬既已竟豈)
(若速反而虞/祭以安神靈)孤魂¶冥冥何託何逝嗚呼哀哉刑曹繼之
以病告余銜憂驅使裹¶藥操書雖驚狀劇猶恃神扶豈
知所頼終以誤吾我自得罪¶無望還都想爾新墓少陵
之隅何時歸祔圯土下呼漬淚徹¶壙以沾以塗此心未
慊秖益摧紆累見於夢寧知有無寄之¶哀辭惟爼及壺
嗚呼哀哉¶
　柳河東集注巻四十一
