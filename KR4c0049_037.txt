# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:58.163218
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 37
#+PROPERTY: FILE SB04n0215-037增廣註釋音辯唐柳先生集-卷第三十七.
<pb:KR4c0049_SBCK_037-1a>¶
増廣註釋音辯唐栁先生集卷之三十七¶
　表¶
　　　禮部爲百官上尊號表¶
(憲宗即位宗元尚為礼部貟外&KR0048;豫/作此表後元和三年憲宗方上尊号)¶
臣某言伏以聖王之纂承天位也臣子必竭懇誠献尊號安¶
敢爲佞礼在其中一則以告天地神祗二則以奉宗廟社稷¶
三則以安華夏蛮貊巍巍大称其可廢乎臣等誠懽誠望頓¶
首頓首㐲惟皇帝陛下叶周文之孝德齊大禹之約身弘帝¶
堯之法天過殷湯之解網未逾周月四海將致於時雍俯及¶
元正率土更欣於再造然神人之願億兆之情有所不安率¶
謂未尽善者以爲帝徳廣運而尊號猶闕郊廟備禮而祝嘏¶
无辭(嘏古/雅切)凡百兢懷華夷属望臣謹按昔皐陶之頌舜尹尹¶
之頌湯皆臣子至公靣&KR0045;君父以敷於當代以播於無窮夫¶
<pb:KR4c0049_SBCK_037-1b>¶
豈飾哉率由亊实帝王尊號蓋漸於此皇家光&KR0013;四表祖宗¶
列文時當太和尊號表徳耳目所接簡牘斯存稽之於前典¶
則如彼考之於聖朝又如此今龜筮習吉元正戒期當品物¶
惟新之時乃皇王大礼之日陛下郊天地饗宗祧(他凋切/逺祖廟)隂¶
陽恊和動植交暢不建至尊之称(尺証/切)恐違列聖之心所以¶
臣等冐死陳聞請上徽號㐲惟陛下小謙讓之節安延企之¶
情特詔名儒礼官百寮庻尹詳明故實議崇聖德則人望允¶
厭神心獲安山川效靈光賛无疆之壽祝史陳言(一本作/信字)永¶
彰不朽之功臣等䝉囯寵榮備位班列無任懇望之至¶
　　　第二表¶
臣某等言臣等再陳丹懇請献鴻名天心未從隕越無措臣¶
某誠惶誠恐頓首頓首謹按堯曰咨爾舜舜曰格爾禹湯曰¶
吾自甚武自號曰武王(出史記/啇紀)則堯舜禹湯皆當時王者之¶
<pb:KR4c0049_SBCK_037-2a>¶
號也考皇帝之故实徴往聖之憲章允恊礼經煥乎圖牒伏¶
惟皇帝陛下允恭克譲約巳謙尊參天兩地之功爲而不有¶
安上理人之徳置而不論至心王言非群下所仰望也然臣¶
等伏以爲尊號者所以𩔖上帝饗祖宗万人所称百蛮所仰¶
表聖徳於率土播天聲於无疆臣下請之之謂礼帝王承之¶
之謂孝孝大於譲礼先於謙百王不刋之典安可得而廢也¶
臣等又以春秋本於五始元者一歳之首春者四時之首王¶
者受命之首正月者政教之首郊天大礼者立極之首今天¶
地交㤗俯臨元辰正始之美正當其運陛下確違群願固守¶
謙冲此臣等所以兢&KR0357;失圖恛惶无措上冐𫿞憲敢逃厚責¶
㐲乞俯垂天聽察納微誠詔礼官議臣所請揆日推礼虔奉¶
鴻休尽敬於此猶恐天光未照三献无徴彷徨闕庭伏待斧¶
鑕(職日/切)无任聳望之至¶
<pb:KR4c0049_SBCK_037-2b>¶
<pb:KR4c0049_SBCK_037-2b>¶
清幸遂於千年塵壤均微山呼願同於萬歳无任慶賀屏營¶
之至(屏歩/丁切)¶
　　　爲京兆府請復尊號表三首(德宗時宗元/爲藍田尉作)¶
臣某言某月日諸縣𦒿老某等&KR0002;干人詣臣陳狀辭意迫切¶
以陛下尊號未復請詣闕上表者人心巳鬰安可乆違天意¶
實勤諒難固拒抚狀感恱深契微誠臣某誠懇誠迫頓首頓¶
首伏惟皇帝陛下聖神之功貫於天地文武之道超乎古今¶
(德宗建中元年羣臣上尊號曰聖文神武皇帝/興元元年詔中外書奏不得言聖文神武之號)盛德愈大而¶
謙光益深玄化巳成而徽號未復遂使神祗觖望人庻怨思¶
沐浴鴻澤者敢懷晷刻之安捧戴皇恩者不知寢食之&KR0244;&KR0018;¶
愧懷憤万方一心日日以冀遂淹星歳况今地不愛宝致百¶
榖之豐穣天惟降𠂻呈衆瑞而繁委汚萊瘠鹵之地混成大¶
田(潘本萊作來瘠秦亦切/薄也鹵郎古切鹹瀉也)草木蟲獸之微化爲神貺万靈垂¶
<pb:KR4c0049_SBCK_037-3a>¶
鍳昭然甚明此而不從臣所大惑矧又兵戎永戢夷狄咸懷¶
昭然長春(昭一本/作煦)樂以終日是以𦒿老等深感聖育踊躍不¶
寕上奉天恩跼&KR1074;知懼(跼蹐音/局脊)頓顙闕下願復鴻名不謀而¶
同無期而至此皆上玄幽賛以誘其𠂻列聖垂靈以悟其意¶
臣以爲陛下當敬于斯㫖不可忽也臣又伏以陛下賞功與¶
能㪯賢出滯小言不廢片善是褒豈可使臣子之効雖微而¶
必旌君父之德盡美而無稱凡在覆載(一本此下更有/孰不驚惶四字)不勝¶
懇倒恐懼之至(一本恐懼/作恐陳)謹封𦒿老等狀奉表昧死陳請以¶
聞謹言¶
　　　第二表(闕)¶
　　　第三表¶
臣某言臣伏以𦒿老等並發丹誠將貫白日請復徽號以光¶
聖謩臣以其懇欵自中不可禁止遂抗表陳請備述微誠伏¶
<pb:KR4c0049_SBCK_037-3b>¶
奉墨詔批荅未蒙允許者衆心尚阻天意未從懇迫逾深兢¶
惶無措臣某伏惟皇帝陛下道大益謙化成彌損雖江海善¶
下每應朝宗之心(老子云江海所以能爲/百谷王者以其善下之)而日月居髙乆稱¶
照臨之位况復上承天命下覩人誠&KR0002;然辭之理有不可伏¶
以陛下功參造化政體乾坤萬&KR0022;宅心百靈效職此聖之至¶
也明並兩曜信如四時先天不違窮神知化此神之極也道¶
德純&KR0013;禮樂興行宸翰動於三光睿藻窮於六義此文之備¶
也五兵不試(周礼五兵注戈/殳㦸酋矛夷矛)七德咸宣(左傳㐮公十二年夫/武禁暴戢兵保大定)¶
(功安民和衆豊/財也武有七德)殊方者知歸&KR0018;固者率服此武之成也黃龍¶
皓兎&KR0372;露慶雲神禾嘉𤓰祥蓮瑞木萬物暢遂百穀茂滋此¶
天之至靈也&KR0058;老班白伏守闕庭鰥&KR0660;童㓜(嫠陵/之切)謡&KR0084;道路¶
此人之至誠也有其德而無其號拒乎天而違乎人雖陛下¶
謙讓之至美抑非臣心之所安也伏以賤志難明微誠莫逹¶
<pb:KR4c0049_SBCK_037-4a>¶
戴天弥懼履地益慚不任懇迫屏營之至伏願早建大號以¶
称天人之心謹再奉表昧死陳請以聞¶
　　　爲𦒿老等請復尊號表二首(一本无/二首字)¶
京兆府長安縣𦒿老臣某等言(一本作石靈等一本作/石霮等潘云霮徒惑切)臣伏¶
以陛下尊號未復一十九年盛德彌光大化益&KR0013;(光大一本/作大玄字)¶
加以休徴咸集福應具臻至於今歳紛綸尤盛風雨必順生¶
長以時五稼盡登萬方皆稔神意人事正在於斯天不可違¶
時不可棄臣等誠懇誠迫頓首頓首臣聞恩深必報德盛必¶
崇以陛下九重之尊推崇无上以陛下四海之大報效何施¶
唯有尊名用光聖理闕然未復誰所敢安臣心則微天意甚¶
重伏惟皇帝陛下體昊穹以施化䖍上帝以致誠仐即千祥¶
應期百神奉職飛走之物皆巳效靈草木之𩔖咸能應聖天¶
命降於上人誠發於中此而可辭孰云有奉况復野多滯穂¶
<pb:KR4c0049_SBCK_037-4b>¶
畒有餘粮足食之&KR0159;充溢於京坘(坘与坻同直飢切水中可/居曰坻詩曽孫之&KR0067;如坁)¶
(如/京)阜財之謡歡呼於道路盡非人力皆是天成神祇之望旣¶
勤遐迩之心又迫况臣等得生&KR0022;甸幸遇盛明身躰髮膚尽¶
歸於聖育衣服飲食悉自於皇恩&KR0013;玄化而益深望鴻名而¶
未覩墾倒之至夙夜不寕謹詣光順門昧死請復聖神文武¶
之號以副天地宗社之心使海内赤子得安其所臣等不勝¶
懇倒迫切之至¶
　　　第二表(一本以此表&KR0024;京兆府/請復尊号第二表之闕)¶
京兆府長安縣𦒿老臣石靈等言伏奉墨詔批臣所請復尊¶
號未蒙允許者捧對惶遽不知所裁天實命之於臣何有臣¶
等誠懇誠懼頓首頓首臣聞聖君以奉天爲心不以執謙爲¶
德以順人爲大不以崇譲爲&KR0278;今陛下深拒天人之誠猶懷¶
謙譲之道臣等愚惑未知所歸且百祥荐臻特表昊穹之睠¶
<pb:KR4c0049_SBCK_037-5a>¶
(旨倦/切)五榖蕃熟用彰后土之勤億兆嗷嗷𥸤天請命上下交¶
應幽明同心舉而違之臣所未識况臣等共&KR0013;仁育同臻大¶
和陛下德逹上玄以豐人之衣食道躋壽域以延臣之歳年¶
沐浴皇風二十餘載兒童感化鰥寡知恩故臣等出郷之時¶
&KR0172;呼遍野閭里勉臣以不進不止妻孥誓臣以不遂不歸唯¶
竭血誠退無面目便當殞首闕下終不徒還伏惟陛下照臣¶
懇迫之情(一本作/誠字)哀臣羸老之命臣等不勝嗚咽慙恨之至¶
謹奉表陳謝以聞¶
　　　禮部爲文武百寮請聽政表三首(順宗時潘/本作四首)¶
臣某等言臣聞大道必體於至公大孝莫髙於善継上&KR0026;列¶
聖旁考前王罔不俯就禮文仰承大事嚴奉宗廟慰安元元¶
然後德教惟新&KR0022;家永固伏惟皇帝陛下寢苫泣血(苦詩廉/切草也)¶
(居䘮以/爲覆席)號慕无時貫于神明動于天地未臨庶政猶狥至誠¶
<pb:KR4c0049_SBCK_037-5b>¶
凡在人臣孰不哀懼伏惟先聖遺㫖俾陛下抑哀而聽政本¶
朝乏人使臣等竭忠以奉上非敢懼死輒布懇詞期於必從¶
以慰寰宇且王業至重軍國方殷一日萬機不可暫闕伏願¶
追遵顧命蹈履成規恢王者華夷之望順上帝乃眷之懷臣¶
等不勝哀迫誠懇之至¶
　　　第二表(晏元献本據文苑英華此表/乃是林逄請听政第三表)¶
伏奉大行皇帝知陛下至性自天恐陛下執哀過毀上惟九¶
廟之重下念萬務之殷故遺詔丁寧俾遵舊典今百辟卿士¶
顒然在庭瞻望清光已七日矣固陳誠請猶未&KR0098;從内外憂¶
惶莫知所出臣聞大孝之本継志爲難酌禮之情得中爲貴¶
是以哀迷期數哭泣有常俯而就之聖人所重(礼記檀弓上/子思曰先王)¶
(之制礼也過之者俯而就/之不至焉者跂而及之)知難継也君子不爲(同上季子皐/曰買道而葬)¶
(後難/継也)伏願少抑哀懷仰遵理命(理即/治也)以副神祇之望以安億¶
<pb:KR4c0049_SBCK_037-6a>¶
兆之心光祖業於無窮流德化於天下凡在臣子孰不悲戴¶
　　　又第二表(晏元献本按文𫟍英/華此乃宗元所作)¶
臣某等言臣聞聖凡殊塗&KR0022;家異禮故王者捨巳從物用身¶
許天雖居逹䘮(逹即/通也)猶以事奪伏以大行皇帝(謂德/宗)道成鑄¶
鼎仙等御龍(黄帝採首山銅鑄鼎荆山下鼎旣成有龍垂胡/&KR1730;下迎黄帝黄帝上&KR0016;後宫从上龍者七十餘)¶
(人因名其/処曰鼎湖)萬姓長號(平/声)九有顒望陛下以聦明睿聖嗣守寳¶
圗爰及宅&KR0104;迨兹累日而孝思罔極尚輟乃雍之言(髙宗諒/隂三年)¶
(不言言/乃雍)庶政未釐頗闕如絲之命臣等甞覧載籍粗知䘮紀¶
&KR0002;成周顧命歷代猶遵西漢詔音前王所奉(詔音一本作遺/詔謂漢文帝遺)¶
(詔令天下/以日易月)我國家以孝理天下文明應期上用此法胥以傅¶
授蓋事歸至當則不可不遵禮貴從冝則不得不守理固然¶
也臣等是以上陳愚懇輕瀆宸嚴冀遂血誠俯親國政而陛¶
下執䘮逾切聽理未聞億兆嗷嗷不知所訴臣以爲天子之¶
<pb:KR4c0049_SBCK_037-6b>¶
孝在於保安社稷司牧烝&KR0058;功超百王慶流萬代亦何必守¶
臣下之小節蔑皇王之大猷固阻羣情務成謙德伏願以遺¶
詔爲念奪在疚之懷就臨軒之制天下幸甚¶
　　　第三表¶
伏以萬機至重遺㫖難違再獻表章上塵旒扆精誠徒竭天¶
意未廻内外遑遑人神企望臣聞王者之孝異於匹夫禮不¶
相㳂(余專/切)道資適變當承平之代故殷帝宅憂而不言(商髙/宗)¶
遇有事之時則周王未葬而誓衆(武王/伐紂)况令戎車猶駕邊候¶
多虞兩河之冦盗難除百姓之瘡痍未合亂者思理危者求¶
安天下嗷嗷正在今日誠宜抑其至性以副羣心成先帝之¶
大功継中興之盛業豈可寢苦啜泣(苦詩廉切/啜株恱切)庶政闕然九¶
廟之靈何報萬方之望何塞臣等職參樞近誠切&KR0022;家&KR0002;陛¶
下未忍臨軒尚持前志臣等有死而巳不敢奉詔不勝哀迫¶
<pb:KR4c0049_SBCK_037-7a>¶
懇切之至¶
　　賀踐祚表(順宗即位宗元/代節鎮作此)¶
臣某言太子中舎嚴公弼至(公弼乃山南西道/節度嚴震之子)奉某月日勑¶
書慰諭伏承陛下以某月日䖍奉典𠕋&KR0098;昇寳位凡在羣生¶
孰不慶幸臣某誠懽誠抃頓首頓首臣聞天地泰而聖人出¶
雷雨解而品物榮(解下/隘切)是以五行迭用木火更其位十葉重¶
光宗廟輔其德殷宗龔黙再開成湯之業漢文聦明克承髙¶
祖之緒陛下重離出曜躰乾継統主鬯彰孝恭之美撫軍著¶
神武之功欽承遺訓(承一本/作奉字)永保鴻業遏密之中施雨露以¶
&KR0013;物遐邇之地覩日月之繼明則四維之外八極之表人神¶
胥恱草木皆春煦嫗生成不失覆載(潘云煦吁句切嫗於湡/切天以氣煦地以形嫗)¶
况臣謬膺藩守累受國恩爰自出身洎乎領鎭沐浴聖澤優¶
游昌時不獲覩闕庭之禮展臣庶之分戴天賀聖倍萬&KR0106;情¶
<pb:KR4c0049_SBCK_037-7b>¶
　　　禮部賀改永貞元年表(宗元爲礼部/郎中賀憲宗)¶
臣某等言伏奉今日誥今月九日𠕋皇帝改貞元二十一年¶
爲求貞元年自貞元二十一年八月五日昧爽以前應犯死¶
罪特降從流流巳下遞降一等者寳命方始聖曆周彰載宣¶
臨照之明遂施渙汗之澤臣某等誠慶誠賀頓首頓首伏以¶
重光下濟積慶旁行漢祖推奉教之尊(前漢髙祖紀詔曰子/有天下尊歸於父朕)¶
(&KR0013;堅執銳平暴亂立諸侯皆太/公教誨也今尊太公曰太上皇)文王遂無憂之志(中庸无&KR0104;/者其唯文)¶
(王乎以王季爲/父以武王爲子)正名紀曆(名一本/作明)表運行於萬方宥過輕刑¶
流汪濊於四海(濊於廢烏外二切汪/濊深廣也又言饒多)歡呼抃蹈遐邇攸同臣¶
某等親奉聖謩仰承大化踊躍之至倍萬&KR0106;情無任蹈舞欣¶
慶之至¶
　　　禮部太上皇誥宜令皇帝即位賀表(順宗傳/位憲宗)¶
臣某等言伏奉今日太上皇制命陛下即皇帝位光奉寳圖¶
<pb:KR4c0049_SBCK_037-8a>¶
丕承鴻業溥天率土慶躍難勝臣某等誠喜誠抃頓首頓首¶
臣聞皇建其極存諸大訓帝出于震著在易經繼明以照于¶
四方重熈以臨於萬國動植品彚永頼昭蘇山川&KR0017;神咸用¶
欣戴臣某等獲備班列親仰聖明踊躍之誠倍萬&KR0106;品無任¶
抃躍喜慶之至¶
　　　禮部賀立皇太子表(廣陵王/即憲宗)¶
臣某等言伏奉今月二十四日制廣陵郡王宜𠕋爲皇太子¶
改名某仍令所司擇日備禮𠕋命者天序有奉皇圖載寜臣¶
某等誠慶誠賀頓首頓首臣聞商書載以貞之文漢史傳早¶
建之議(前漢文/帝紀)不惟立愛其在繼明(一本其/作期字)陛下奉率前規¶
敷揚盛典顧兹守器之重爰正承華之位尊義方之教載錫¶
嘉名崇建樹之禮式光典命以長而立自符於愼擇必子之¶
選遂合于至公&KR0022;本不摇王業弥固此皆宗社垂祉啓佑皇¶
<pb:KR4c0049_SBCK_037-8b>¶
心乾坤合謀保安聖運足以播休氣於四海洽大和於萬靈¶
食毛含齒所同歡慶臣等奉承制命蹈舞周行踊躍之誠倍¶
百&KR0106;品無任慶抃感恱之至¶
　　　禮部賀皇太子𠕋禮畢德音表(貞元二/十一年)¶
臣某等言伏奉今日制皇太子𠕋禮云畢思與萬方同其惠¶
澤者盛典斯與鴻恩遂行凡在率土不勝抃躍臣某等誠喜¶
誠賀頓首頓首伏惟皇帝陛下克奉神休以正&KR0022;統建天下¶
之本宗廟以安致萬國之貞兆人攸頼典𠕋旣備慶澤載流¶
旣廣愛而推恩亦好生而布德緩刑而囹圄知感進勲而嗣¶
續増榮崇教諭之方忠良是舉嚴賛襄之禮賜與有加(㐮一/本作)¶
(相/字)旌孝悌以厚於人倫敬&KR0017;神而修其祀事况行禮之日則¶
屏翳収蹟太陽宣精用彰出震之休更表重離之曜神化旁¶
暢皇風逺揚自華及夷異俗同慶臣某等謬參著定倍百&KR0106;¶
<pb:KR4c0049_SBCK_037-9a>¶
情無任懽慶踊躍之至¶
　　　爲王京兆皇帝即位禮畢賀表(代王&KR0096;/賀憲完)¶
臣某等言臣聞大人継明百神所以受職天子有道萬國由¶
是承風㐲以皇帝陛下纉聖垂休順時御極&KR0018;扆而㑹朝夷¶
夏(扆𨼆/豈切)踐祚而統和天人幽明感通遐邇昭泰遂使祥光下¶
燭嘉氣旁通周王謝流火之符魯史愧書雲之典食毛含齒¶
懽抃無窮臣某等幸覩昌時獲奉大慶踊躍之至倍萬常情¶
無任蹈舞欣躍之至¶
　　　代韋中丞賀元和大赦表(代永州/刺史)¶
臣某言伏奉正月二日制大赦天下永貞二年冝改元和元¶
年太陽旣昇煦育資始霈澤斯降膏潤無遺臣某誠慶誠賀¶
頓首頓首伏惟皇帝陛下仁化旁流孝理弘闡紀元示布和¶
之令肆眚見恤人之心曠然滌瑕得以遷善渙發大號申明¶
<pb:KR4c0049_SBCK_037-9b>¶
舊章農有薄征市無彊價勲勤是録爵秩以班寵寕間於幽¶
明澤必周於夷夏近甸輕榷酤之入逺人忘水旱之災旣行¶
慶於官寮亦推恩於天屬諸生喜黌塾之廣庶老加絮帛之¶
優量入所以備凶興廉期於變俗爰褒有客尊賢之典惟新¶
(詩周頌有客謂/二王之後爲客)載奉素王宗予之道斯在(記檀弓孔子曰/天下孰能宗予)綸¶
言一降庶政畢行懷生之倫感恱無量臣某等守在遐逺親¶
奉詔條踊躍之誠㥉百&KR0106;品無任感恩抃舞屏營之至¶
　　　禮部賀𠕋太上皇后賀表(憲宗即位太上/皇誥㫖𠕋之)¶
臣某等言伏奉今月日誥良娣王氏𠕋太上皇后(潘云娣音/弟太子有)¶
(妃有/良娣)良媛董氏𠕋太上皇德妃(媛干/眷切)宜令所司備禮𠕋命者¶
母儀有光坤道克順隂教方行於萬國内理克和於六宫臣¶
某等誠慶誠賀頓首頓首伏惟皇帝陛下對&KR0002;天休奉&KR0045;睿¶
㫖長秋旣登其正位(長秋皇后所/居此謂王后)䄖狄亦&KR0013;於恩光(䄖音摇/刻雉飾)¶
<pb:KR4c0049_SBCK_037-10a>¶
(服也礼記夫人褕/狄此謂皇德妃)奉養見三朝之安(礼記文王朝/王季日三)周旋有四¶
星之輔(史記天官書後宫四星末/火星正妃餘三星後宫)豈獨配乾稱大助日爲明¶
所以表王化之源知孝悌之本冠映千古儀刑四方臣某等¶
捧戴施行踊躍無地無任蹈舞欣喜之至¶
　　禮部賀太上皇后𠕋畢賀表(永貞/元年)¶
臣某等言今月日太上皇后𠕋禮云畢率土臣妾慶抃無窮¶
臣某等誠慶誠賀頓首頓首伏以太上皇后著虞嬪之至德¶
嗣周母之徽音表率六宫明彰萬國陛下克修理本以暢化¶
源神道知事地之方人倫識尊親之大豈惟婦順斯備隂禮¶
用修其以播正始於王風(王一本/作國)致時雍於帝典臣某等謬¶
塵榮位獲覩盛儀踊躍之誠倍百&KR0106;品(百一本/作萬)¶
　　賀皇太子牋(代藩鎮賀廣/陵王爲太子)¶
某言伏奉月日制書殿下祗膺茂典位副青宫(青宫東宫也/神異經曰東)¶
<pb:KR4c0049_SBCK_037-10b>¶
(方有宮青石爲牆髙三仞門有銀搒/以青石碧&KR0866;題曰天地長男之宫)温文光三善之名(礼記/文王)¶
(丗子篇行一物而三善皆得者/唯丗子而巳又云㳟敬而温文)繼照恊重离之慶萬葉固本¶
羣方宅心含生之徒孰不欣戴况某夙蒙期奬職在藩方懽¶
抃之誠倍萬&KR0106;品¶
　　　御史臺賀嘉禾表(貞元中劉/済所進)¶
臣某言今月日宰臣以幽州所進嘉禾圖各一軸示百寮者¶
伏以嘉榖順成靈貺昭格天人合應遐邇同風臣某誠懽誠¶
慶頓首頓首伏惟皇帝陛下睿謀廣運神化旁行植物知仁¶
祥圖應聖靈嶽不愆於賛祐燕谷用遂於生成(鄒衍黍/谷事)豐稔¶
旣均知朔南之&KR0013;澤休嘉克叶見天地之同和六穗慙稱於¶
漢臣(司馬相如封禅/書嘉榖六穗)異畒耻書於周典自中形外均慶同&KR0172;¶
臣某謬職憲司獲覩休瑞無任抃躍之至¶
　　　禮部賀嘉禾及芝草表(貞元中韋臯/崔宗所進)¶
<pb:KR4c0049_SBCK_037-11a>¶
臣某等言伏見今月某日内出劒南所進嘉禾圖及陜州所¶
進紫芝草示百寮者珍圖煥開瑞彩交映遐迩偕至福應攸¶
同臣某等誠慶誠賀頓首頓首伏惟皇帝陛下緝熈至道保¶
合大和天惟發祥地不愛寳嘉禾擢質靈草抽英獻于王庭¶
唐叔慙同頴之異(尚書/云)薦諸郊廟班史謝連葉之竒(前漢武/帝紀&KR0372;)¶
(泉宫生芝草/九莖連葉)旣呈薿薿之祥(潘云薿魚紀切草/盛貌又魚力切)更覩煌煌之¶
秀豐年斯著聖壽用彰飲和之人懽抃無極臣某等優游至¶
化披翫殊姿慶抃之誠倍百&KR0106;品¶
　　　京兆府賀嘉𤓰白兎連理棠樹等表(貞元/中)¶
臣某言今月日中使王自寧岀徐州刺史張愔(湆挹淫切張/建封之子)¶
所進嘉𤓰圖及白兎兒一并出陳許等州&KR0026;察使上官&KR0003;所¶
進許州連理棠樹圖示百寮者惟天眷命是降百祥惟聖欽¶
承用膺多福臣某誠慶誠賀頓首頓首臣伏以大和所蒸至¶
<pb:KR4c0049_SBCK_037-11b>¶
德斯應圖物獻瑞周於逺方神𤓰合形式綿表表之慶異棠¶
連質用彰燁燁之榮(一本/作休)况金風發祥白兎來擾告有秋之¶
嘉應著成&KR0010;於神功雜遝紛綸(遝大合切雜/遝聚積之貌)如山斯委人盡¶
登於壽域物咸暢於薫風况臣特感深恩欣逢衆瑞踊躍之¶
之至倍萬&KR0106;情¶
　　　禮部賀&KR0372;露表(貞元二十一年宗元迁礼/部貟外郎掌尚書牋表)¶
臣某言中使王自寧至伏奉宣聖㫖出延和殿前丁香樹&KR0372;¶
露一大合示宰臣未時又出一大合令明日示百寮&KR0372;露見¶
降未止者玄化升聞靈貺昭荅必呈&KR0057;異之應以告天地之¶
和臣某誠&KR0172;誠慶頓首頓首伏惟皇帝陛下均煦育之功敷¶
滲漉之澤大和潜逹閟瑞克彰發於天霄特降宫樹朝光&KR0004;¶
燭方湛湛而不晞畏景轉炎更瀼瀼而未巳綴葉而珠璣積¶
耀盈器而冰玉呈姿芳襲椒蘭味兼飴醴(飴音怡/餳也)然則零於¶
<pb:KR4c0049_SBCK_037-12a>¶
庭而著異紀於年以標竒(漢宣/帝)徒矜往辰孰並兹日况樹有¶
丁香之珍殿即延和之號所以著芳風之逺播期聖壽於無¶
疆事絶古今慶傳遐迩臣謬承渥澤獲覩殊祥抃躍之誠倍¶
萬&KR0106;品¶
　　　禮部賀白龍并青蓮花合&KR0794;蓮子黄𤓰等表(一本此/下注云)¶
(京兆/恐非)¶
臣某言伏見今月日内出滄洲所進白龍見圖又岀西内定¶
禮池中青蓮花并神龍寺前合歡蓮子示百寮二十三日又¶
出塩州所進合歡黄𤓰圖者二氣交泰萬國同和動植思恊¶
於殊祥遐迩畢陳其嘉應披圖按牒聖理彰明臣誠&KR0172;誠慶¶
頓首頓首伏以天地非逺睿感必通疊瑞重祥累集宫禁池¶
蓮表異靈化非常敷彼清光徴佛書而尤絶成其嘉實驗祥¶
經而甚稀積慶旁流自中徂外遂使龍騰白質乗秋果應於¶
<pb:KR4c0049_SBCK_037-12b>¶
金行𤓰合黄中表聖更彰於土德逺通邊徼近岀𫟍園合&KR0159;¶
同&KR0172;周於億兆況復&KR0022;畿之内雨霽必時𪧐麥大穣嘉榖滋¶
茂和風孕育(一本作/秀字)靈氣陶蒸是皆發自帝心逹於天意周¶
流升降成此歳功惠彼羣生自爲嘉瑞臣某深惟多幸獲遇¶
斯時&KR0026;靈貺之備臻知人和之&KR0270;洽無任慶抃躍蹈之至¶
　　　禮部賀白鵲表¶
臣某言伏奉進㫖宣示前件白鵲者霜毛皎㓗玉羽鮮明色¶
實殊常性惟馴狎臣聞聖王之德無所不至有感則應無幽¶
不通伏惟陛下恩霑動植仁洽飛翔故得兹禽呈休效質伏¶
以白者正色式表金方鵲以知來(淮南/子云)式彰冦服用符歸化¶
之兆克耀太平之階臣職參禁垣獲覩嘉瑞無任&KR0159;抃之至¶
　　　禮部賀嘉𤓰表¶
臣某等今日内出浙東&KR0026;察使賈全所進越州山隂縣移風¶
<pb:KR4c0049_SBCK_037-13a>¶
郷百姓王獻朝園内産嘉𤓰二實同蔕圖示百寮者寳祚惟¶
新嘉瑞來應式彰聖德更表天心臣某等誠&KR0159;誠賀頓首頓¶
首伏惟皇帝陛下保合大和緝熈庶𩔖德馨上逹神化旁行¶
嘉𤓰發祥來自侯服質惟同蔕見車書之永均地則移風知¶
化育之方始雖七月而食𡺳土歌王業之難五色稱珍東陵¶
詠佳賔之㑹(阮嗣宗詩昔聞東陵𤓰近在青/門外五色耀朝日嘉賔四面㑹)未聞感通&KR0002;斯¶
昭著者也臣某等遭逢聖運親仰珍圖抃躍之誠倍百&KR0106;品¶
無任&KR0159;恱之至¶
　　　爲王京兆賀嘉蓮表(王&KR0096;)¶
臣某言今日某時中使某奉宣聖㫖岀西内神龍寺前水渠¶
内合&KR0172;蓮花圖一軸示百寮者祥圖煥開異彩交映賛天地¶
之合德表神人以同&KR0172;臣某誠&KR0172;誠&KR0159;頓首頓首伏惟皇帝¶
陛下道恊重華&KR0159;傳種德陶隂陽之粹美孕造化之精英吉¶
<pb:KR4c0049_SBCK_037-13b>¶
&KR0159;每見於天心發祥必自於禁掖是使雙華擢秀連&KR0926;垂芳¶
香激大王之風影耀天泉之水(沈約宋書文帝永嘉二十/二年天泉池二蓮同幹)煥¶
開宫沼旁暎給園(謂給孤獨園指/言神龍寺也)靈貺應期天龍護聖寳曆¶
敻超於小刼神功&KR0098;洽於大千臣某獲覩昇平濫居榮寵聞¶
瑞應而稱&KR0159;仰績事而増&KR0172;無任抃蹈喜躍之至¶
　　　爲王京兆賀雨表(一本表下/有一字)¶
臣某言臣昨日面奉進㫖以近日少雨今月内無雨即須祈¶
禱今日便降&KR0372;雨者天且不違神必有據密雲與綸言継發¶
時雨將天澤並流臣某誠&KR0172;誠&KR0159;頓首頓首伏惟皇帝陛下¶
憂切蒸黎慮深稼穡思彼未兆防於無形滲漉每出於湛恩¶
變化必隨於廣運宸𠂻暫惕巳矯御天之龍聖謩旣宣遂洽¶
漏泉之澤霮䨴周布(霮徒感切䨴徒/對切霮䨴雲貌)霏微四施黍稷盡成公¶
私皆及野夫鼓舞知帝力之玄通官吏&KR0172;呼見天心之黙喻¶
<pb:KR4c0049_SBCK_037-14a>¶
臣某牧人京邑動仰皇靈渥澤徒加㳙滴無助無任感涗屏¶
營之至¶
　　　王京兆賀雨表二¶
臣某言臣伏見今月二十四日時雨溥降伏以聖心積念天¶
意遽廻移造化之玄功革隂陽之常數臣某誠&KR0159;誠抃頓首¶
頓首皇帝陛下仁育蒼生恩同赤子自頃天雨未降時稼或¶
愆貶食齋戒至誠幽逹又慮𪧐麥無備播種失時出於宸𠂻¶
特令賑貸(時一本/作將字)睿謨潜運&KR0372;雨遂周布濩垂隂隨聖澤而¶
俱逺滂沲積潤與恩波而共深臣某才術無聞謬司&KR0022;甸生¶
成必資於帝力進退何&KR0024;於天工沐浴大和慙荷無極無任¶
慶躍屏營之至¶
　　　王京兆賀雨表三¶
臣某言今月十三日面奉進㫖縁自春來少雨宜即差官精¶
<pb:KR4c0049_SBCK_037-14b>¶
<pb:KR4c0049_SBCK_037-14b>¶
壤遂一於肥磽(丘交切/与墝同)滲漉盡霑於遐迩蒸黎詠德知必自¶
於聖心草木欣榮如有感於皇化有年之慶實在於斯臣以¶
無能謬領京邑上勞宸慮運此歳功無任喜懼屏營之至¶
　　　賀親自祈雨有應表五(想是爲外/州刺史作)¶
臣某言臣得上都院官金部貟外郎韓述狀報以時雨未降¶
親自於龍堂祈禱有靈禽羣翔自成行列如隨威鳯以翼龍¶
舟其日降雨者(中/謝)伏以時或&KR0317;陽歳之常候式當聖日無害¶
豐年陛下敦本務農憂人閔雨宸慮所至天心自通故得瑞¶
馬迎舟掩商羊之舞(家語斉有一足之鳥舒翼而跣/孔子曰天將大雨商羊鼓舞)仙雲覆¶
水協從龍之徴&KR0004;泛洒於上宫遂滂霈於率土自中徂外皆¶
荷生成雨公及私靡不碩茂殷后徒勤於自翦(左氏春秋湯/克夏不雨乃)¶
(以身禱於桑林翦其/髮割其爪以爲犧)周公空媿於舞雩(周礼春官女巫/歳早則舞雩)臣以¶
庸虚謬司垣翰有年之慶惟聖之功臣某不任(云云)卷¶
