# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:58.031256
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0215-034增廣註釋音辯唐柳先生集-卷第三十四.
<pb:KR4c0049_SBCK_034-1a>¶
増廣註釋音辯唐栁先生集卷之三十四¶
　書¶
　　　與太學諸生喜詣闕留陽城司業書(貞元十四/年九月)¶
二十六日集賢殿正字栁宗元敬致尺牘大學諸生足下始¶
朝廷用諌議大夫陽公爲司業諸生陶煦醇懿熈然大洽于¶
兹四祀而巳詔書出爲道州僕時通籍光範門(按漢書志通/籍者為二尺)¶
(竹牒記其年紀名字物色懸/之宫門按省相應乃得入)就職書府聞之悒然不喜(悒乙/及切)¶
(不楽/也)非特爲諸生戚戚也乃僕亦失其師表而莫有所矜式¶
焉旣而署吏有傳致詔草者僕得&KR0026;之蓋主上知陽公甚熟¶
嘉美顯寵勤至備厚乃知欲煩陽公宣風裔土覃布美化于¶
&KR0058;獻也遂寛然少喜如獲慰薦于天子休命然而退自感悼¶
幸生明聖不諱之代不能布露所蓄論列大體聞于下執事¶
冀少見採取而還陽公之南也翌日退自書府就車于司馬¶
<pb:KR4c0049_SBCK_034-1b>¶
門外聞之於抱𨵿掌管者道諸生愛慕陽公之德教不忍其¶
去頓首西闕下懇悃至願乞留如故者百數十人輒用撫手¶
喜甚震抃不寧不意古道復形于今僕甞讀李元禮嵇叔夜¶
傳(李膺/嵇康)&KR0026;其言太學生徒仰闕赴訴者僕謂訖千百年不可¶
覩聞乃今日聞而覩之誠諸生見賜甚盛於戯(音烏希潘云/与嗚呼同義)¶
始僕少時甞有意遊太學受師&KR0003;以植志持身焉當時&KR0003;者¶
咸曰太學生聚爲朋曹侮老慢賢有堕窳敗業而利口食者¶
(堕徒果切/窳以主切)有崇飾惡言而肆闘訟者有凌傲長上而誶罵有¶
司者(誶蘇内息醉/二切罵也)其退然自克特殊於衆人者無幾耳僕聞¶
之恟駭怛悸(陶虚勇虚容二切怛/當割切悸其季切)良痛其遊聖人之門而衆¶
爲是&KR0689;&KR0689;也(潘云&KR0689;徒合切詩噂沓背僧釋文沓作/&KR0689;注噂噂&KR0689;&KR0689;相對談語背則相憎)遂退託¶
郷閭家塾考厲志業過太學之門而不敢跼顧(跼音/局)尚何能¶
仰視其學徒者哉今乃奮志厲義出乎千百年之表何聞見¶
<pb:KR4c0049_SBCK_034-2a>¶
之乖刺歟(刺盧逹/切戾也)豈&KR0003;者過也將亦時異人異無嚮時之桀¶
害者耶其無乃陽公之漸漬導訓明效所致乎夫如是服聖¶
人遺教居天子太學可無愧矣於戯陽公有博厚恢弘之德¶
能容善僞(一本能字/下有并字)來者不拒曩聞有狂惑小生依託門下¶
(貞元十四年大斈生薛約言事得罪謫連州陽/城送之郊外帝惡城黨有罪出為道州刺史)或乃飛文陳¶
愚醜行無頼而論者以爲言謂陽公過於納汙無人師之道¶
是大不然仲尼吾黨狂狷南郭獻譏(荀子法行篇南郭惠子/問於子貢曰夫子之門)¶
(何其/雜也)曽參徒七十二人致禍&KR0018;芻孟軻館齊從者竊屨(並出/孟子)¶
彼一聖兩賢人継爲大儒然猶不免如之何其拒人也俞扁¶
之門不拒病夫(扁婢典切俞附/扁鵲古之良醫)繩墨之側不拒枉材師儒之¶
席不拒曲士理固然也且陽公之在于朝四方聞風仰而尊¶
之貪冒苟進邪薄之夫庻得少沮其志不遂其惡雖微師尹¶
之位而人實具瞻焉與其宣風一方覃化一州其功之逺近¶
<pb:KR4c0049_SBCK_034-2b>¶
又可量哉諸生之言非獨爲巳也於國體實甚冝願諸生勿¶
得私之想復再上故少佐筆端耳勗此良志俾爲史者有以¶
紀述也努力多賀(努奴古/切勉也)栁宗元白¶
　　　答韋中立論師道書¶
二十一日宗元白辱書云欲相師僕道不篤業甚淺近環顧¶
其中未見可師者雖甞好言論爲文章甚不自是也不意吾¶
子自京師來蠻夷間乃幸見取僕自卜固無取假令有取亦¶
不敢爲人師爲衆人師且不敢况敢爲吾子師乎孟子稱人¶
之患在好爲人師由魏晉氏以下人益不事師今之丗不聞¶
有師有輒譁𥬇之以爲狂人獨韓愈奮不顧流俗犯𥬇侮收¶
召後學作師&KR0003;因抗顔而爲師丗果群怪聚罵指目牽引而¶
増與爲言詞(一本作/辭字同)愈以是得狂名居長安炊不暇熟又挈¶
挈而東如是者數矣(数色角/切頻也)屈子賦曰邑犬羣吠吠所怪也¶
<pb:KR4c0049_SBCK_034-3a>¶
(屈原楚詞懷沙/篇云屈其勿切)僕往聞庸蜀之南&KR0106;雨少日日出則犬吠于¶
以爲過言前六七年僕來南二年冬幸大雪踰嶺&KR0013;南越中¶
數州數州之犬皆蒼黄吠噬狂走者累日至無雪乃巳然後¶
始信前所聞者今韓愈旣自以爲蜀之日而吾子又欲使吾¶
爲越之雪不以病乎非獨見病亦以病吾子然雪與日豈有¶
過哉顧吠者犬耳度今天下不吠者幾人而誰敢衒怪於羣¶
目以召閙取怒乎僕自謫過以來益少志慮居南中九年增¶
脚氣病漸不喜閙豈可使呶呶者(呶尼/交切)早暮咈吾耳騷吾心¶
則固僵仆煩憒(僵音姜仆冨赴匐/三音憒古對切)愈不可過矣平居望外遭¶
齒舌不少獨欠爲人師耳抑又聞之古者重冠禮將以責成¶
人之道是聖人所&KR0057;用心者也數百年來人不復行近有孫¶
昌㣧者獨發憤行之旣成禮明日造朝至外廷薦笏言於卿¶
士曰某子冠畢應之者咸憮然(撫音武/改容也)京兆尹鄭叔則怫然¶
<pb:KR4c0049_SBCK_034-3b>¶
(佛符/弗切)曵笏却立曰何預我耶廷中皆大𥬇天下不以非鄭尹¶
而快孫子何哉獨爲所不爲也今之命師者大𩔖此吾子行¶
厚而辭深凡所作皆恢恢然有古人形貌雖僕敢爲師亦何¶
所増加也假而以僕年先吾子聞道著書之日不後誠欲往¶
來言所聞則僕固願悉陳中所得者吾子茍自擇之取某事¶
去某事則可矣&KR0002;定是非以教吾子僕材不足而又畏前所¶
陳者其爲不敢也決矣吾子前所欲見吾文旣悉以陳之非¶
以耀明于子聊欲以觀子氣色誠好惡何如也今書來言者¶
皆大過吾子誠非佞譽誣䛕之徒直見愛甚故然耳始吾㓜¶
且少爲文章以辭爲工及長乃知文者以明道是固不苟爲¶
炳炳烺烺(一作燁童云烺音/朗燁烺火明貌)務采色夸聲音而以爲能也凡¶
吾所陳皆自謂近道而不知道之果近乎逺乎吾子好道而¶
可吾文或者其於道不逺矣故吾每爲文章未甞敢以輕心¶
<pb:KR4c0049_SBCK_034-4a>¶
掉之(掉徒/弔切)懼其剽而不留也(剽匹/妙切)未甞敢以怠心易之懼其¶
弛而不嚴也未甞敢以昏氣出之懼其昧没而雜也未甞敢¶
以矜氣作之懼其偃蹇而驕也抑之欲其奥揚之欲其明踈¶
之欲其通廉之欲其節激而發之欲其清固而存之欲其重¶
此吾所以羽翼夫道也本之書以求其質本之詩以求其&KR0106;¶
本之禮以求其冝本之春秋以求其斷本之易以求其動此¶
吾所以取道之原也叅之榖梁氏以厲其氣參之孟荀以暢¶
其支參之莊老以肆其端參之國語以博其&KR0208;參之離騷以¶
致其幽參之太史以著其㓗此吾所以旁推交通而以爲之¶
文也凡&KR0002;此者果是耶非耶有取乎抑其無取乎吾子幸觀¶
焉擇焉有餘以告焉茍亟來以廣是道子不有得焉則我得¶
矣又何以師云爾哉取其實而去其名無招越蜀吠怪而爲¶
外廷所𥬇則幸矣宗元復白(二本无/復字)¶
<pb:KR4c0049_SBCK_034-4b>¶
　　　答貢士元公瑾論仕進書¶
二十八日宗元白前時所枉文章諷讀累日辱致來簡受賜¶
無量然&KR0060;觀足下所以殷勤其文㫖者豈非深寡和之憤(和/胡)¶
(卧切宋玉云其曲/彌髙其和彌寡)積無徒之歎懷不能巳赴訴於僕乎如僕¶
尚何爲者哉且士之求售於有司或以文進或以行逹者稱¶
之不患無成足下之文左馮翊崔公先唱之矣秉筆之徒由¶
是増敬足下之行汝南周頴客又先唱之矣逢掖之列亦以¶
加慕(逢潘本作摓音逢以鍼鉄衣也掖音亦与腋/同礼記衣逢掖之衣逢猶大也大&KR0209;禅衣也)夫如是致¶
隆隆之譽不乆矣又何戚焉古之道上延乎下下倍乎上上¶
下洽通而薦能之功行焉故天子得冝爲天子者薦之於天¶
諸侯得冝爲諸侯者薦之於王大夫得冝爲大夫者薦之於¶
君士得冝爲士者薦之於有司薦於天堯舜是也薦於王周¶
公之徒是也薦於君鮑叔牙子罕子皮是也薦於有司而專¶
<pb:KR4c0049_SBCK_034-5a>¶
其美者則僕未之聞也是誠難矣古猶難之而况今乎獨不¶
得與足下偕生中古之間進相援也退相拯也已乃出乎今¶
丗雖王林國韓長孺復生(&KR0003;𫟍衛靈公有士曰王林國有賢/人必進而任之無不逹也不能逹)¶
(退而與分其禄前漢韓安國字/長儒所推舉皆廉士賢於巳者)不能爲足下抗手而進以取¶
僇𥬇矧僕之齷齪者哉(潘云齷乙角切齪測角切小節也史/記作握齪注急促之貌前漢作握&KR1029;)¶
(注局/陿也)&KR0002;將致僕於奔走先後之地而役使之(先蘇薦切/後胡豆切)則勉¶
充雅素不敢告憊(蒲拜/切)嗚呼始僕之志學也甚自尊大頗慕¶
古之大有爲者汨没至今自視鈌然知其不盈素望乆矣上¶
之不能交誠明逹德行延孔子之光燭于後來次之未能勵¶
材能興功力致大康于民垂不㓕之聲退乃倀倀於下列(倀/音)¶
(棖又丑良/切無見貌)呫呫於末位(呫能協日/渉二切)偃仰驕矜道人短長不亦¶
冐先聖之誅乎固吾不得巳耳樹𫝑使然也榖梁子曰心志¶
旣通而名譽不聞友之過也(出榖梁傳/昭公九年)蓋舉知&KR0045;善聖人不¶
<pb:KR4c0049_SBCK_034-5b>¶
非况足下有文行唱之者有其人矣繼其聲者吾敢闕焉其¶
餘去就之&KR0003;則足下觀時而巳不悉宗元白¶
　　　答嚴厚輿論師道書¶
二十五日某白馮翊嚴生足下得生書言爲師之&KR0003;怪僕所¶
作師友箴與答韋中立書欲變僕不爲師之志而屈巳爲弟¶
子凡僕所爲二文其卒果不異僕之所避者名也所憂者其¶
實也實不可一日忘僕聊歌以爲箴行且求中以益巳慄慄¶
不敢暇又不敢自謂有可師乎人者耳&KR0002;乃名者方爲薄丗¶
𥬇罵僕脆怯尤不足當也内不足爲外不足當衆口雖懇懇¶
見迫其&KR0002;吾子何實之要二文中皆是也吾子其詳讀之僕¶
見解不出此吾子所云仲尼之&KR0003;豈易耶仲尼可學不可爲¶
也學之至斯則仲尼矣未至而欲行仲尼之事&KR0002;宋襄公好¶
霸而敗國卒中矢而死(事出左傳僖/公二十三年)仲尼豈易言耶馬融鄭¶
<pb:KR4c0049_SBCK_034-6a>¶
玄者二子獨章句師耳今丗固不少章句師僕幸非其人吾¶
子欲之其有樂而望吾子者矣言道講古窮文辭以爲師則¶
固吾屬事僕才能勇敢不如韓退之故又不爲人師人之所¶
見有同異吾子無以韓責我&KR0002;曰僕拒千百人又非也僕之¶
所拒拒爲師弟子名而不取當其禮者也&KR0002;言道講古窮文¶
辭有來問我者吾豈甞瞋目閉口邪(瞋称人切/怒目也)敬叔吾所信¶
愛(吕恭字/敬叔)今不得見其人又不敢廢其言(一本無不字&KR0077;/言字下有哉字)吾¶
子文甚暢逺恢恢乎其闢大路將疾馳也攻其車肥其馬長¶
其筴(即䇿/字)調其六轡中道之行大都捨是又奚師歟亟謀於¶
知道者而考諸古師不乏矣幸而亟來(亟去/吏切)終日與吾子言¶
不敢倦不敢愛不敢肆苟去其名全其實以其餘易其不足¶
亦可交以爲師矣如此無丗俗累而有益乎已古今未有好¶
道而避是者宗元白¶
<pb:KR4c0049_SBCK_034-6b>¶
　　　報𡊮君陳秀才避師名¶
秀才足下僕避師名乆矣往在京師後學之士到僕門日或¶
數十人僕不敢虚其來意有長必出之有不至必惎之(惎渠/記切)¶
(教/也)其教也雖&KR0002;是當時無師弟子之&KR0003;其所不樂爲者非以¶
師爲非弟子爲罪也有兩事故不能自視以爲不足爲一也¶
丗乆無師弟子决爲之且見非且見罪懼而不爲二也其大¶
&KR0003;具答韋中立書今以往可&KR0026;之秀才貌甚堅辭甚強僕自¶
始覿固竒秀才及見兩文愈益竒雖在京都日數十人到門¶
者誰出秀才右耶前巳畢秀才可爲成人僕之心固虚矣又¶
何鯤鵬互郷於尺牘哉(一本何下/更有辱字)秋風益髙暑氣益衰可偶¶
居卒談秀才時見咨僕有諸内者不敢愛惜大都文以行爲¶
本在先誠其中其外者當先讀六經次論語孟軻書皆經言¶
左氏國語莊周屈原之辭稍采取之榖梁子太史公甚峻㓗¶
<pb:KR4c0049_SBCK_034-7a>¶
可以出入餘書俟文成異日討也其歸在不出孔子此其古¶
人賢士所懔懔者求孔子之道不於異書秀才志於道愼勿¶
怪勿雜勿務速顯道苟成則勃然爾(勃潘本作/曰角切/与慤同一本作慤字)乆¶
則蔚然爾(蔚音尉又/紆勿切)源而流者歳旱不涸蓄榖者不病凶年¶
蓄珠玉者不虞殍死矣然則成而乆者其術可見雖孔子在¶
爲秀才計未必過此不具宗元白¶
　　　答韋珩示韓愈相推以文墨事書(珩音/行)¶
足下所封示退之書云欲推避僕以文墨事且以勵足下&KR0002;¶
退之之才過僕數人尚不冝推避於僕非其實可知(一本無/可知字)¶
固相假借爲之詞耳退之所敬者司馬遷&KR0045;雄遷於退之固¶
相上下&KR0002;雄者如太玄法言及四愁賦(揚雄以爲詞莫䴡於/相如作四賦謂&KR0372;泉)¶
(河東羽獵長楊賦/後人妄加愁字也)退之獨未作耳決作之加恢竒至他文過¶
&KR0045;雄逺甚雄文遣言措意(文一本/作之字)頗短局滯澁不&KR0002;退之猖¶
<pb:KR4c0049_SBCK_034-7b>¶
狂恣睢肆意有所作(睢肆一本作肆寓潘云恣七咨切/又如字睢許維許&KR0569;二切自得貌)&KR0002;然¶
者使雄來尚不冝推避而况僕耶彼好奬人善以爲不屈巳¶
善不可奬故慊慊云爾也(一本無/也字)足下幸勿信之且足下志¶
氣髙好讀南北史書通國朝事穿穴古今後來無能和(胡卧/切一)¶
(本作/加字)而僕稚騃卒無所爲但赼趄文墨筆硯淺事(赼千咨切/趄千余切)¶
今退之不以吾子勵僕而反以僕勵吾子愈非所冝然卒篇¶
欲足下自挫抑合當丗事以固當雖僕亦知無出此吾子年¶
甚少知巳者如麻不患不顯患道不立耳此僕以自勵亦以¶
佐退之勵足下不宣宗元頓首再拜¶
　　答貢士廖有方論文書¶
三日宗元白得秀才書知欲僕爲序然吾爲文非苟然易也¶
於秀才則吾不敢愛吾在京都時好以文寵後輩由吾文知¶
名者亦爲不少焉自遭　逐禁錮益爲輕薄小兒譁&KR0349;群朋¶
<pb:KR4c0049_SBCK_034-8a>¶
増飾無狀當途人率謂僕垢汚重厚舉將去而逺之今不自¶
料而序秀才秀才無乃未得嚮時之益而受後事之累(去/聲)吾¶
是以懼㓗然盛服而與&KR0018;塗者處而又何頼焉然&KR0026;秀才勤¶
懇意甚乆逺不爲湏刻私利欲以就文雅則吾曷敢以讓當¶
爲秀才言之然而無顯出於仐之丗視不爲流俗所扇動者¶
乃以示之旣無以累秀才亦不増僕之詬罵也計無冝於此¶
&KR0002;果能是則吾之荒言出矣宗元白¶
　　　答貢士䔥纂求爲師書(求爲一本/作欲相字)¶
十二日宗元白始者&KR0018;戴經籍退跡草廬塊守䝉陋坐自擁¶
塞不意足下曲見記憶逺辱書訊貺以髙文開其知思(並去/聲)¶
而又超僕以宗師之位貸僕以丘山之號流汗伏地不知逃¶
匿幸過厚也前時𫉬足下灌鍾城銘竊用唱導於聞人僕常¶
赧然羞其僣踰今覧足下尺牘殷勤備厚似欲僕賛譽者此¶
<pb:KR4c0049_SBCK_034-8b>¶
固所願也詳視所貺曠然以喜是何㫖趣之博大詞采之蔚¶
然乎鼓行於秀造之列此其戈矛矣舉以見投爲賜甚大俯¶
用討度不自謂冝顧視何德而克堪哉且又教以耘其蕪穢¶
甚非所冝僕不敢聞也其他唯命宗元白¶
　　　報崔黯秀才書(黯潘本/作翦)¶
崔生足下辱書及文章辭意良髙所嚮慕不凡近誠有意乎¶
聖人之言然聖人之言期以明道學者務求諸道而遺其辭¶
辭之𫝊於丗者必由於書道假辭而明辭假書而傳要之之¶
道而巳耳道之及及乎物而巳耳斯取道之内者也今丗因¶
貴辭而矜書粉澤以爲工遒&KR0097;以爲能不亦外乎吾子之所¶
言道匪辭而書其所望於僕亦匪辭而書是不亦去及物之¶
道愈以逺乎僕甞學聖人之道身雖窮志求之不己庻幾可¶
以語於古恨與吾子不同州部閉口無所發明&KR0026;吾子文章¶
<pb:KR4c0049_SBCK_034-9a>¶
自秀士可通聖人之&KR0003;今吾子求於道也外而望於予也愈¶
外是其可惜歟吾且不言是&KR0018;吾子数千里不弃朽廢者之¶
意故復云爾也凡人好辭工書者皆病癖也(癖音辟/腹病也)吾不幸¶
蚤得二病學道以來日思砭鍼攻熨(泛悲廉彼驗二切以石/刺病也鍼諸深切与針)¶
(同熨紆勿/切火熨也)卒不能去纒結心腑牢甚願斯須忘之而不克竊¶
甞自毒今吾子乃始欽欽思易吾病不亦惑乎斯固有潜塊¶
積瘕中子之内藏(瘕音遐女病也玉篇又攻遐攻許二切/乆病也腹中病也中丁仲切藏才浪切)恬¶
而不悟可憐哉其卒與我何異均之二病書字益下而子之¶
意又益下則子之病又益篤甚矣子癖於伎也吾甞見病心¶
腹人有思㗖土炭(㗖徒濫切/與敢同)嗜酸鹹者不得則大戚其親愛¶
之者不忍其戚因探而與之&KR0026;吾子之意亦巳戚矣吾雖未¶
得親愛吾子然亦重來意之勤有不忍矣誠欲分吾土炭酸¶
鹹吾不敢愛但逺言其證不可也俟靣乃悉陳吾狀未相見¶
<pb:KR4c0049_SBCK_034-9b>¶
且試求良醫爲方巳之苟能巳大善則及物之道專而易通¶
&KR0002;積結旣定醫無所能巳幸期相見時吾決分子其㗖𥊏者¶
不具宗元白¶
　　　答吳秀才謝示新文書¶
某白向得秀才書及文章𩔖前時所辱逺甚多賀多賀秀才¶
志爲文章又在族父處(族父想謂呉武陵或曰子/厚自謂其族父柳公綽耳)蚤夜孜孜¶
何畏不日日新又日新也雖間不奉對苟文益日新則&KR0002;亟¶
見矣夫&KR0026;文章冝&KR0002;懸衡然増之銖兩則俯反是則仰無可¶
私者秀才誠欲令吾俯乎則莫&KR0002;増重其文今觀秀才所増¶
益者不啻銖兩吾固㐲膺而俯矣愈重則吾俯茲甚秀才其¶
懋焉苟増而不巳則吾首懼至地耳又何聞疎之患乎還荅¶
不悉宗元白¶
　　　復杜温夫書¶
<pb:KR4c0049_SBCK_034-10a>¶
二十五日宗元白兩月來三辱生書書皆逾千言意者相望¶
僕以不對答引譽者然僕誠過也而生與吾文又十卷噫亦¶
多矣文多而書頻吾不對答而引譽冝可自反而來徴不肯¶
相見(一本肯/作曰)亟拜亟問其得終無辭乎凡生十卷之文吾巳¶
略觀之矣吾性騃滯多所去甚諭安敢懸斷是且非耶書&KR1328;¶
吾必曰周孔(&KR1328;與抵同一本/下疊周孔子)安可當也語人必於其倫生以¶
直躬見&KR1328;冝無所䛕道(一本無/道字)而不幸乃曰周孔吾豈得無¶
駭怪且疑生悖亂浮誕無所取幅尺以故愈不對答來栁州¶
見一刺史即周孔之今而去我道連而謁於潮之二&KR0022;又得¶
二周孔去之京師京師顯人爲文詞立聲名以千数又冝得¶
周孔千百何吾生胷中擾擾焉多周孔哉吾雖少爲文不能¶
自雕斵引筆行墨快意累累(倫追/切)意盡便止亦何所師法立¶
言狀物未甞求過人亦不能明辨生之才致但見生周助字¶
<pb:KR4c0049_SBCK_034-10b>¶
不當律令唯以此奉荅所謂乎歟耶哉夫者疑辭也矣耳焉¶
也者決辭也今生則一之宜考前聞人所使用與吾言𩔖且¶
異愼思之則一益也庚桑子言藿蠋鵠𡖉者吾取焉(潘云蠋/音蜀豆)¶
(藿中大青蟲也鵠胡沃切莊子曰奔/蜂不能化藿蠋越雞不能伏鵠𡖉)道連而謁於潮其卒可¶
化乎然丗之求知音者一遇其人或爲十数文即務徃京師¶
急日月犯風雨走謁門户以冀苟得今生年非甚少而自荆¶
來栁自栁將道連而謁於潮途逺而深矣則其志果有異乎¶
又狀貌嶷然𩔖丈夫(嶷魚/力切)視端形直心無岐徑其質氣誠可¶
也獨要謹充之爾謹充之則非吾獨能生勿怨(一本生字/下有宜字)亟¶
之二&KR0022;以取法時思吾言非固拒生者孟子曰余不屑之敎¶
誨也者是亦教誨而巳矣宗元白¶
　　　上門下李夷簡相公書¶
日月使持節栁州諸軍事守栁州刺史栁宗元謹獻書于相¶
<pb:KR4c0049_SBCK_034-11a>¶
公閤下(謹字下一本/有再拜字)宗元聞有行三塗之艱而墜千仞之下¶
者(左傳昭公四年注三/塗在河南陸渾縣南)仰望於道號以求出過之者日千百¶
人皆去而不顧就令哀而顧之者不過攀木俯首深矉太息¶
(矉頻賔/二音)良乆而去耳其卒無可奈何然其人猶望而不止也¶
俄而有&KR0002;烏獲者持長綆千㝷(綆古杏切/汲井繩也)徐而過焉其力足¶
爲也其器足施也號之而不顧顧而曰不能力則其人知必¶
死於大壑矣何也是時不可遇而幸遇焉而又不逮乎已然¶
後知命之窮𫝑之極其卒呼憤自斃(音/弊)不復望於上矣宗元¶
&KR0494;者齒少心銳徑行髙歩不知道之艱以䧟乎大阨窮躓殞¶
墜廢爲孤囚日號而望者十四年矣其不顧而去與顧而深¶
矉者俱不乏焉然猶仰首伸吭張目而視(吭抗剛二/音咽也)曰庶幾¶
乎其有異俗之心非常之力當路而垂仁者耶今閤下以仁¶
義正直入居相位宗元實竊拊心自&KR0159;以爲獲其所望故敢¶
<pb:KR4c0049_SBCK_034-11b>¶
致其詞以聲其哀&KR0002;又捨而不顧則知沉埋踣斃無復振矣¶
(踣滿/墨切)伏惟動心焉宗元得罪之由致謗之自以閤下之明其¶
知之乆矣繁言蔓詞秪益爲黷伏惟念墜者之至窮錫烏獲¶
之餘力舒干㝷之綆垂千仞之艱致其不可遇之遇以卒成¶
其幸庶號而望者得畢其誠無使呼憤自斃没有餘恨則士¶
之死於門下者宜無先焉生之通塞决在此舉無任戰汙隕¶
越之至不宣宗元惶恐再拜¶
増廣註釋音辯唐柳先生集卷之三十四¶
