# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:57.903759
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0215-031增廣註釋音辯唐柳先生集-卷第三十一.
<pb:KR4c0049_SBCK_031-1a>¶
増廣註釋音辯唐栁先生集卷之三十一¶
書¶
　　　與韓愈論史官書(元和九/年作)¶
正月二十一日某頓首十八丈退之侍者前獲書言史事云¶
具與劉秀才書及今乃見書藁私心甚不喜與退之往年言¶
史事甚大謬&KR0002;書中言退之不冝一日在館下安有探宰相¶
意以爲苟以史榮一韓退之耶&KR0002;果爾退之豈冝虚受宰相¶
榮巳而冐居館下近宻地食奉養役使掌固(固一本/作故字)利紙筆¶
爲私書取以供子弟費古之志於道者不&KR0002;是(一本之下有/有字一本不)¶
(下有/冝字)且退之以爲紀録者有刑禍避不肯就&KR0057;非也史以名¶
爲褒貶猶且恐懼不敢爲設使退之爲御史中丞大夫其褒¶
貶成敗人愈益顯其冝恐懼尤大也則又將&KR0045;&KR0045;入臺府美¶
食安坐行呼唱於朝廷而巳耶在御史猶爾設使退之爲宰¶
<pb:KR4c0049_SBCK_031-1b>¶
相生殺岀入升黜天下士其敵益衆則又將&KR0045;(揚)入政事堂¶
美食安坐行呼唱於内庭外衢而巳耶何以異不爲史而榮¶
其號利其禄者也又言不有人禍則有天刑(則一本/作必字)&KR0002;以罪¶
夫前古之爲史者然亦甚惑凡居其位思直其道(道)苟直雖¶
死不可回也如回之莫&KR0002;亟去其位孔子之困于魯衛陳宋¶
蔡齊楚者其時暗諸侯不能以也(以一本/作行字)其不遇而死不以¶
作春秋故也當其時雖不作春秋孔子猶不遇而死也&KR0002;周¶
公史佚雖紀言書亊猶遇且顯也又不得以春秋爲孔子累¶
范曄悖亂雖不爲史其族亦赤(范曄作後漢書/以謀反伏誅)司馬遷觸天¶
子喜怒(司馬遷作史記遷言李陵武/帝以遷欲沮貳師下之蚕室)班固不檢下(班固作前/漢書固僕)¶
(罵洛陽令种競競怒/以事捕固死獄中)崔浩沽其直以闘暴虜(崔浩作魏史立/碑以彰直筆衆)¶
(怒譖於魏太武帝以爲&KR0064;/揚囯&KR0086;帝怒遂族誅浩等)皆非中道左丘明以疾肓出於不¶
幸子夏不爲史亦盲不可以是爲戒其餘皆不出此是退之¶
<pb:KR4c0049_SBCK_031-2a>¶
冝守中道不忘其直無以他亊自恐退之之恐唯在不直不¶
得中道刑禍非所恐也凡言二百年文武亊多有誡如此者¶
(一本誡/作誠字)今退之曰我一人也何能明則同職者又所云&KR0002;是¶
後來継今者又所云&KR0002;是人人皆曰我一人則卒誰能紀傳¶
之耶如退之但以所聞知孜孜不敢怠同職者後來継今者¶
亦各以所聞知孜(孜)不敢怠則庻幾不墜使卒有明也不然¶
徒信人口語每(每)異辭日以滋乆則所云磊磊軒天地者(磊/魯)¶
(猥切潘云軒作/掀音軒㪯也)决必不沉没且亂雜無可考非有志者所忍¶
恣也果有志豈當待人督責迫蹙然後爲官守耶又凡&KR0017;神¶
事眇茫荒惑無可準明者所不道退之之智而猶懼於此今¶
學如退之辭如退之好言論如退之慷&KR0099;自爲正直行行焉¶
如退之(言一本作議/行胡浪切)猶所云&KR0002;是則唐之史述其卒無可託¶
乎明天子賢宰相得史才如此而又不果甚可痛哉退之冝¶
<pb:KR4c0049_SBCK_031-2b>¶
更思可爲速爲果卒以爲恐懼不敢則一日可引去又何以¶
云行且謀也今當爲而不爲人誘館中他人及後生者此大¶
惑已不勉已而欲勉人難矣哉¶
　　　與史官韓愈致叚秀實太尉逸事書¶
退之(館/下)前者書進退之力史亊奉荅誠中吾病&KR0002;疑不得實¶
未即籍者諸皆是也退之平生不以不信見遇竊自冠(古玩/切)¶
好遊邊上問故老卒吏得叚太尉亊最詳今所趨走州刺史¶
崔公(永州刺/史崔能)時賜言事又具得太尉實跡参校備具太尉大¶
節古固無有然人以爲偶一奮遂名無窮今大不然太尉自¶
有難在軍中其處心未甞虧側其莅事無一不可紀㑹在下¶
名未逹以故不聞非直以一時取笏爲諒也史遷死退之復¶
以史道在職冝不苟過日時昔與退之期爲史志甚壯今&KR0012;¶
囚廢錮連遭瘴癘羸頓朝夕就死無能爲也第不能竟其業¶
<pb:KR4c0049_SBCK_031-3a>¶
&KR0002;太尉者冝使勿墜太史遷言荆軻徴夏無且(且即餘切史/記荆軻賛曰)¶
(始公孫季功董生与夏无且/游具知其亊為余道之如是)言大將軍徴蘇建(史記衛將軍/傳蘇建語余)¶
(曰云/云)言留侯徴&KR0030;容貌(史記張良賛見其圖/狀貌如婦人好女)今&KR0012;囚賤辱雖¶
不及無且建等然比&KR0030;工傳容貌尚差勝春秋傳所謂傳信¶
傳著(谷梁莊公七年春秋/著以傳著疑以傳疑)雖孔子亦猶是也竊自以爲信且¶
著其逸事有狀¶
　　　與吕恭書(一本作与吕恭論墓中石書/書在荅呉武陵非國語書後)¶
宗元白元生至得弟書甚善諸所稱道具之元生又持部中¶
廬墓父者所得石書模其文示余云&KR0002;將聞於上余故恐而¶
疑焉僕蚤好&KR0026;古書家所蓄晉魏時尺牘甚具又二十年來¶
徧&KR0026;長安貴人好事者所蓄殆無遺焉以是善知書雖未甞¶
見名氏(一本此下/更有亦字)望而識其時也又文章之形狀古今特異¶
弟之精敏通逹夫豈不䆒於此今視石文署其年曰永嘉其¶
<pb:KR4c0049_SBCK_031-3b>¶
書則今田野人所作也雖支離其字尤不能近古爲其永字¶
等頗效王氏変法皆永嘉所未有辭尤鄙近&KR0002;今所謂律詩¶
者晉時蓋未甞爲此聲大謬妄矣又言植松烏擢之怪(擢一/本作)¶
(擢)而掘其土得石尤不經難信戓者得無姦爲之乎且古之¶
言葬者藏也壤樹之而君子以爲議(礼記擅弓篇/囯子髙云)况廬而居¶
者其足尚之哉聖人有制度有法令過則爲辟(潘云四亦/切邪也)故¶
立大中者不尚異教人者欲其誠是故惡夫飾且僞也過制¶
而不除䘮冝廬於庭而矯於墓者大中之罪人也况又岀怪¶
物詭神道以奸大法(奸音干/犯也)而因以爲利乎夫僞孝以奸利¶
誠仁者不忍擿過恐傷於教也然使僞可爲而利可冒則教¶
益壞&KR0002;然者勿與知焉可也伏而不岀之可也以大夫之政¶
艮而吾子賛焉(恭甞以&KR0101;察御史参江南西/道軍事时韋丹為&KR0026;察使)固無闕遺矣作¶
東郛改市&KR1900;去比竹茨草之室而垍土大木(垍巨至/切堅土)陶甄梓¶
<pb:KR4c0049_SBCK_031-4a>¶
匠之工備孽火不得作化惰窳之俗(潘云惰徒果切窳以主/切窳惰也&KR0086;也史記以)¶
(故啙窳注啙窳/苟且&KR0180;惰之謂)絶偷浮之源而條桑浴種深耕易耨之力用¶
寛傜嗇貨均賦之政起其道美矣於斯也慮善善之過而莫¶
之省誠慤之道少損故敢私言之夫以淮濟之清有玷焉&KR0002;¶
秋豪固不爲病然而萬一離婁子眇然睨之不&KR0002;無者之快¶
也想黙巳其亊母岀所置書幸甚宗元白¶
　　　答劉禹&KR0236;天論書¶
宗元白發書得天論三篇以僕所爲天&KR0003;爲未䆒欲畢其言¶
始得之大喜謂有以開明吾志慮(一本无/明字)及詳讀五六日求¶
其所以異吾&KR0003;卒不可得其歸要曰非天預乎人也凡子之¶
論乃吾天&KR0003;傳䟽耳無異道焉諄諄佐吾言而曰有以異不¶
識何以爲異也子之所以爲異者豈不以賛天之能生植也¶
欲夫天之能生植乆矣不待賛而顯且子以天之生植(一本/更有)¶
<pb:KR4c0049_SBCK_031-4b>¶
(爲天&KR0088;/三字)爲人耶抑目生而植乎&KR0002;以爲(爲)人則吾愈不識也¶
&KR0002;果以爲自生而植則彼自生而植耳何以異夫果蓏之自¶
爲果蓏癕痔之自爲癕痔草木之自爲草木耶是非爲蟲謀¶
明矣猶天之不謀乎人也(乎一本/作于字)彼不我謀而我何爲務勝¶
之耶子所謂交勝者&KR0002;天&KR0106;爲惡人&KR0106;爲善(一本&KR0002;字/下有知字)人勝¶
天則善者行是又過德乎人過罪乎天也又曰天之能者生¶
植也人之能者法制也(禹錫天論云天之道在生植其用在/強弱人之道在法制其用在是非有)¶
(全篇見/附録)是判天與人爲四而言之者也余則曰生植與災荒¶
皆天也法制與悖亂皆人也二之而巳其亊各行不相預而¶
凶豐理亂岀焉究之矣凡子之辭枝葉甚美而根不直取以¶
遂焉又子之喻乎旅者皆人也(一本又字/下有曰字)而一曰天勝焉一¶
曰人勝焉何哉莽蒼之先者力勝也邑郛之先者智勝也虞¶
芮力窮也匡宋智窮也是非存亡皆未見其可以喻乎天者¶
<pb:KR4c0049_SBCK_031-5a>¶
&KR0002;子之&KR0003;要以亂爲天理理爲人理耶謬矣&KR0002;操舟之言人¶
與天者愚民&KR0106;&KR0003;耳幽厲之云爲上帝者爲所歸怨之辭爾¶
(一本爲/作不子)皆不足喻乎道(一本无/皆字)子其熟之無羡言侈論(羡餘/靣切)¶
(餘/也)以益其枝葉姑務本之爲得不亦&KR0073;乎獨所謂無形爲無¶
常形者甚善宗元白¶
　　　與劉禹&KR0236;論周易九六&KR0003;書¶
見與董生論周易九六義取老而変以爲畢中和承一行僧¶
得此&KR0003;(行下/孟切)異孔頴逹䟽而以爲新竒彼畢子董子何膚末¶
於學而遽云云也都不知一行僧承韓氏孔氏&KR0003;(韓康伯/孔頴逹)而¶
果以爲新竒不亦可&KR0015;矣哉韓氏注乾之䇿二百一十有六¶
曰乾一爻三十有六䇿則是取其過揲四分而九也坤之䇿¶
一百四十有四曰坤一爻二十四䇿則是取其過揲四分而¶
六也孔頴逹等作正義論云九六有二義其一者曰陽得兼¶
<pb:KR4c0049_SBCK_031-5b>¶
隂隂不得兼陽其二者曰老陽数九老隂数六二者皆変用¶
周易以変者占鄭玄注易亦稱以変者占故云九六也所以¶
老陽九老隂六者九過揲得老陽六過揲得老隂此具在正¶
義乾篇中周簡子之&KR0003;亦&KR0002;此而又詳備何畢子董子之不¶
眎其書而妄以口承之也君子之學將有以異也必先究窮¶
其書究窮而不得焉乃可以立而正也今二子尚未能讀韓¶
氏注孔氏正義是見其道聽途&KR0003;者又何能知所謂易者哉¶
足下取二家言&KR0026;之則見畢子董子膚末於學而遽云云也¶
足下所爲書非元凱兼三易者則諾&KR0002;曰孰與頴逹著則此¶
&KR0003;乃頴逹&KR0003;也非一行僧畢子董子能有異者也(一本異字/下有&KR0003;字)¶
無乃即其謬而承之者歟&KR0026;足下出入筮数考校左氏今之¶
丗罕有如足下求易之悉者也然務先窮昔人書有不可者¶
而後革之則大善謹之勿遽宗元白¶
<pb:KR4c0049_SBCK_031-6a>¶
　　　答元饒州論春秋書(未詳/其人)¶
辱復書教以報張生書及荅衢州書言春秋此誠丗所希聞¶
兄之學爲不&KR0018;孔氏矣往年曽記裴封叔宅聞兄與裴太常¶
言晉人及姜戎敗秦師于殽一義(事在僖公/三十三年)甞諷習之又聞¶
韓宣英及亡友吕和叔輩言他義(韓宣英名曄吕和取名温/一本亡友在韓宣英上者)¶
(誤)知春秋之道乆隱而近乃出焉京中於韓安平處(韓泰字/安平)¶
始得微指和叔處始見集註&KR0106;願掃於陸先生之門(陸質一/名淳甞)¶
(著春秋微指二篇集註/二篇春秋辨疑七篇)及先生爲給亊中與宗元入尚書同¶
日居又與先生同巷始得執弟子礼未必講討㑹先生病時¶
聞要論甞以易教誨見寵不幸先生疾彌甚宗元又出邵州¶
乃大乖謬不克卒業復於亡友凌生處(凌準字/宗一)盡得宗&KR0204;辨¶
疑集註等一通伏而讀之於紀侯大去其國(事見莊/公四年)見聖人¶
之道與堯舜合不唯文王周公之志獨取其法耳於夫人姜¶
<pb:KR4c0049_SBCK_031-6b>¶
氏㑹齊侯于禚(童云禚諸&KR0002;切齊地/名也事在荘公二年)見聖人立孝經之大端¶
所以明其分也於楚人殺陳夏徴書丁亥楚子八陳納公孫¶
寧儀行父于陳(事在宣公/十一年)見聖人褒貶與奪唯當之所在所¶
謂瑕瑜不掩也反覆甚喜&KR0002;吾生前距此数十年則不得是¶
學矣今適後之不爲不遇也兄書中所陳皆孔氏大趣無得¶
踰焉其言書荀息貶立卓之意也(事在僖/公十年)頃甞怪荀息奉君¶
之邪心以立嬖子不務正義弃重耳於外而專其寵孔子同¶
於仇牧孔父爲之辭(仇牧事見威公二年孔/父事見莊公十二年)今兄言貶息大¶
善息固當貶也然則春秋與仇孔辭不異仇孔亦有貶歟宗¶
元甞著非國語六十餘篇其一篇爲息發也今録以往可如¶
愚之所謂者乎微&KR0204;中明鄭人來渝平(事在隱/公六年)量力而退告¶
而後絶固先同後異者也今檢此前無與鄭同之文後無與¶
鄭異之據獨疑此一義理甚精而事有不合兄亦當&KR0204;而教¶
<pb:KR4c0049_SBCK_031-7a>¶
焉往年又聞和叔言兄論楚商臣一義(事在文/公元年)雖啖趙陸氏¶
皆所未及(啖音淡啖助/趙匡陸賛也)請具録當䟽微指下以傳末學蕭張¶
前書亦請見及至之日勒爲一卷以垂將來宗元始至是州¶
作陸先生墓表今以奉獻與宣英讀之春秋之道如日月不¶
可賛也&KR0002;賛焉必同於孔跖&KR0278;劣之&KR0003;故直舉其一二不宣¶
宗元再拜¶
　　　答呉武陵論非國語書¶
濮陽呉君足下僕之爲文乆矣然心少之不務也以爲是特¶
&KR0054;弈之雄耳故在長安時不以是取名譽意欲施之事實以¶
輔時及物爲道自爲罪人捨恐懼則閑無事故聊復爲之然¶
而輔時及物之道不可陳于今則冝垂於後言而不文則泥¶
(乃計/切)然則文者固不可少耶拘囚以來無所發明&KR0041;覆幽獨¶
㑹足下至然後有助我之道一&KR0026;其文心朗目舒炯&KR0002;深井¶
<pb:KR4c0049_SBCK_031-7b>¶
之下仰視白日之正中也足下以超軼如此之才(軼音/逸)每以¶
師道㑹僕僕滋不敢僕每爲一書足下必大光耀以明之固¶
又非僕之所安處也&KR0002;非國語之&KR0003;僕病之乆甞難言於丗¶
俗今因其閑也而書之&KR0106;恐後丗之知言者用是詬病(詬古/候切)¶
狐疑猶豫伏而不出累月方示足下足下乃以爲當僕然後¶
敢自是也吕道州善言道(道州刺/史吕温)亦&KR0002;吾子之言意者斯文¶
殆可取乎夫爲一書務冨文采不顧事實而益之以誣怪張¶
之以闊誕以炳然誘後生而終之以僻是猶用文錦覆䧟穽¶
也不明而出之則顚者衆矣僕故爲之標表以告夫遊乎中¶
道者焉僕無聞而甚陋又在黜辱居泥塗&KR0002;螾蛭然(螾与蚓/同蛭音)¶
(質)雖鳴其聲音誰爲聽之獨頼丗之知言者爲準(一本更/有其字)不¶
知言而罪我者吾不有也僕又安敢期如漢時列官以立學¶
故爲天下&KR0015;耶是足下之愛我厚始言之也前一通如來言¶
<pb:KR4c0049_SBCK_031-8a>¶
以汙篋牘此在明聖人之道微足下僕又何託焉不悉宗¶
元白¶
　　　與吕道州温論非國語書(温字化光/一字和叔)¶
四月三日宗元白化光足下近丗之言理道者衆矣率由大¶
中而出者咸無焉其言本儒術則迂廻茫洋而不知其適其¶
或切於事則苛峭刻覈不能從容卒泥乎大道(泥乃/計切)甚者好¶
怪而妄言推天引神以爲靈竒恍愡&KR0002;化而終不可逐故道¶
不明於天下而斈者之至少也吾自得友君子而後知中庸¶
之門户階室漸染砥礪(漸將/廉切)幾乎道眞然而常欲立言垂文¶
則恐而不敢今動作悖謬以爲僇於丗身編夷人名列囚籍¶
以道之窮也而施乎事者無日故乃挽引強爲小書以志乎¶
中之所得焉甞讀國語病其文勝而言尨好詭以反倫其道¶
舛逆而學者以其文也咸嗜恱焉伏膺呻吟者至比六經則¶
<pb:KR4c0049_SBCK_031-8b>¶
溺其文必信其實是聖人之道翳也余勇不自制以當後丗¶
之訕怒輒乃黜其不臧救丗之謬(救一本/作䆒)凡爲六十七篇命¶
之曰非國語旣就累日怏怏然不喜(怏於亮於/两二切)以道之難明一¶
而習俗之不可変也如其知我者果誰歟凡今之及道者果¶
可知也巳後之來者則吾未之見其可忽耶故思欲盡其瑕¶
纇(盧對/切)以别白中正度成吾書者非化光而誰輒令往一通¶
惟少留視役慮以卒相之也往時致用作孟子評(李景儉/字致用)有¶
韋詞者告余曰吾以致用書示路子路子曰善則善矣然昔¶
之爲書者豈&KR0002;是摭前人耶(摭之石/切拾也)韋子賢斯言也余曰致¶
用之志以明道也非以摭孟子蓋求諸中而表乎丗焉尔今¶
余爲是書非左氏&KR0057;甚&KR0002;二子者固丗之好言者也而猶出¶
乎是况不及是者滋衆則余之望乎丗者愈狹矣卒如之何¶
苟不悖於聖道而有以啓明者之慮則用是罪余者雖累百¶
<pb:KR4c0049_SBCK_031-9a>¶
丗滋不憾而恧焉(恧女六/切慙也)於化光何如哉激乎中必厲乎外¶
想不思而得也宗元白¶
　　　與友人論文書¶
古今號文草爲難足下知其所以難乎非謂比興之不足恢¶
拓之不逺鑚礪之不工頗纇之不除也(頗普禾/切偏也)得之爲難知¶
之愈難耳苟或得其髙朗(一夲作/明字)探其深&KR0296;雖有蕪敗則爲¶
日月之蝕也大圭之瑕也曷足傷其明黜其寶哉且自孔氏¶
以來兹道大闡家脩人勵刓精竭慮者幾千年矣(刓五/官切)其間¶
耗費簡札役用心神者其可数乎登文章之籙波及後代越¶
不過数十人耳其餘誰不欲爭裂綺繡互攀日月髙視於萬¶
物之中雄峙於百代之下乎率皆縱&KR0119;而不克(童云縦子勇/切&KR0119;音勇縱)¶
(臾奬勵也出前/漢衡山王傳)躑躅而不進力䠞&KR0020;窮(䠞与蹙同/子六切)吞志而没¶
故曰得之爲難嗟乎道之顯晦幸不幸繫焉談之辯訥升降¶
<pb:KR4c0049_SBCK_031-9b>¶
繫焉鑒之頗正好惡繫焉交之廣狹屈伸繋焉則彼卓然自¶
得以奮其間者合乎否乎是未可知也而又榮古虐今者比¶
肩疊跡大底(一本作/抵字)生則不遇死而垂声者衆焉&KR0045;雄没而¶
法言大興馬遷生而史記未振彼之二才且猶&KR0002;是况乎未¶
甚聞著者哉(一本无/著字)固有文不傳於後祀聲遂絶於天下者¶
矣故曰知之愈難而爲文之士亦多漁獵前作戕賊文史抉¶
其意(抉二决古/穴二切)抽其華置齒牙間遇事蠭起金声玉耀誑聾¶
瞽之人徼一時之声(徼与/僥同)雖終淪棄而其奪朱亂雅爲害巳¶
甚是其所以難也間聞足下欲&KR0026;僕文章退發嚢笥編其蕪¶
&KR0126;心悸氣動交於胷中未知孰勝故乆滯而不往也今往僕¶
所着賦頌碑碣文記議論書序之文凡四十入篇合爲一通¶
想令治書蒼頭吟諷之也擊轅拊缶必有所擇顧鍳視何如¶
耳(一本視字/下有其字)還以一字示褒貶焉　︻柳文三十一卷終¶
<pb:KR4c0049_SBCK_031-10a>¶
