# -*- mode: mandoku-view -*-
#+TITLE: 柳河東集注
#+DATE: 2015-09-23 10:18:17
#+PROPERTY: LASTPB  <md:KR4c0049_SBCK_029-1a>
#+PROPERTY: JUAN 30

¶
<md:KR4c0049_SBCK_030-1a>¶
<pb:KR4c0049_WYG_030-1a>
欽定四庫全書
　柳河東集注巻三十¶
　　　　　　宋　童宗説張敦頤潘緯　音釋
　　書
　　　寄許京兆孟容書¶
宗元再拜五丈座前伏䝉賜書誨諭微悉重厚欣踊恍
惚(上虛¶晃切與怳同下/音彷拂總失意也)疑若夢寐捧書叩頭悸不自定
(悸其悸切/心動也)¶伏念得罪來五年未嘗有故舊大臣肯以書
<pb:KR4c0049_WYG_030-1b>
見及者何則罪¶謗交積羣疑當道誠可怪而畏也是以
兀兀忘行尤負重憂¶殘骸餘䰟百病所集痞結伏積(潘/云)
(痞音鄙腸中結病又音/圮痛也又音缶病也)不¶食自飽或時寒熱水火互至
内消肌骨(一本/作肉)非獨瘴癘為也¶(癘音利/疾疫也)忽奉教命乃知
幸為大君子所宥欲使膏肓沉沒(肓音/¶荒)復起為人夫何
素望敢以及此宗元早歲與負罪者親善¶始奇其能謂
可以共立仁義裨教化過不自料懃懃勉勵唯¶以中正
信義為志以興堯舜孔子之道利安元元為務不知<md:KR4c0049_SBCK_030-1b>¶愚
<pb:KR4c0049_WYG_030-2a>
陋不可力彊其素意如此也末路(一本下更/有孤危字)厄塞臲兀
(上倪¶結切/下五忽切)事既壅隔(一本作凡/事壅隔)狠忤貴近(忤音誤/迷也)狂疎
繆戾蹈¶不測之辜羣言沸騰鬼神交怒加以素卑賤暴
起領事人所¶不信射利求進者填門排户百不一得一
旦快意更造怨讟¶(徒谷/切)以此大罪之外&KR0008;訶萬端(&KR0008;與/詆同)
旁午搆扇便為敵讐(便一¶本/作盡)恊心同攻外連彊暴失職
者以致其事此皆丈人所聞¶見不敢為他人道説懷不
能巳復載簡牘此人雖萬被誅戮¶不足塞責而豈有賞
<pb:KR4c0049_WYG_030-2b>
哉今其黨與幸獲寛貸各得善地無公¶事(一本作無/分毫事)坐
食俸禄明德至渥也尚何敢更俟除棄廢痼¶(一本無/更字)以
希望外之澤哉年少氣鋭不識幾微不知當不(一本/¶作否)但
欲一心直遂果陷刑法皆自所求取得之(一本無/得之字)又何¶
怪也宗元於衆黨人中罪狀最甚神理降罰又不能即
死(元和¶元年五月/子厚母盧氏卒)猶對人言語求食自活迷不知耻日
復一日然<md:KR4c0049_SBCK_030-2a>¶亦有大故自以得姓來二千五百年代為冡
嗣今抱非常之¶罪居夷獠之鄉(獠𤓰老/二音)卑濕昏霧恐一
<pb:KR4c0049_WYG_030-3a>
曰填委溝壑曠墜先¶緒以是怛然痛恨心骨沸熱(骨一/本作)
(腸/)煢煢孤立未有子息荒¶陬中少士人女子(一本陬作/隅一本無)
(女子字潘云陬將侯切選魏都賦蠻陬夷落/注陬落蠻夷之各¶居處也一名聚居為陬)無與為婚
世亦不肯與罪人親昵(人一本作大者字/昵尼質¶切近也)以是嗣續之
重不絶如縷每常春秋時饗孑立捧奠顧¶眄無後繼者
懔懔然欷歔惴惕(慄懔一本作慄慄一本作惸惸欷/香衣切歔朽居切欷歔¶哀泣之聲)恐
此事便巳摧心傷骨若受鋒刃此誠丈人所共憫惜¶也
先墓(一有/所字)在城南無異子弟為主獨託村隣自譴逐來
<pb:KR4c0049_WYG_030-3b>
消¶息存亡不一至鄉閭主守者固以益怠晝夜哀憤懼
便毁傷¶松柏芻牧不禁以成大戾近世禮重拜掃今巳
闕者四年矣¶每遇寒食則北向長號以首頓地想田野
道路士女遍滿皂¶𨽻庸丐皆得上父母丘墓馬醫夏畦
之鬼無不受子孫追養<md:KR4c0049_SBCK_030-2b>¶者然此巳息望又何以云哉城
西有數頃田樹果數百株多¶先人手自封植今巳荒穢
恐便斬伐無復愛惜家有賜書三¶千巻尚在善和里舊
宅宅今巳三易主書存亡不可知皆付¶受所重常繫心
<pb:KR4c0049_WYG_030-4a>
腑然無可為者立身一敗萬事瓦裂身殘家¶破為世大
僇(與戮/同)復何敢更望大君子撫慰收䘏尚置人數¶中耶
是以當食不知辛鹹節適洗沐盥漱(盥貫管/二音)動逾歲時¶
一搔皮膚塵垢滿爪誠憂恐悲傷無所告愬以至此也
自古¶賢人才士秉志遵分被謗議(晏本無/議字)不能自明者
僅以百數¶故有無兄盜嫂(前漢直不疑人或毁之曰毋/奈其善盜嫂何不疑曰我乃)
(無/兄)娶孤女云撾¶婦翁者(撾陟𤓰切箠也魏武帝令曰第/五伯魚三娶孤女人謂之撾婦)
(翁/)然賴當世豪傑分¶明辨别卒光史籍(一本/作冊)管仲遇盜
<pb:KR4c0049_WYG_030-4b>
升為功臣(禮記管仲遇盜取二/人焉上以¶之為公臣)匡章被不孝之名孟子
禮之(孟離婁/下云)今巳無古人之實¶為而有詬(一本無為字/一本詬上有)
(其字詬許/候切罵也)欲望世人之明巳不可得<md:KR4c0049_SBCK_030-3a>¶也直不疑買金以償
同舍劉寛下車歸牛鄉人(名見/本傳)此誠知¶疑似之不可辯
非口舌所能勝也鄭詹束縛於晋終以無死¶(國語晋文/公伐鄭得)
(詹而歸將烹之詹倨鼎/耳而號公乃命弗殺)鍾儀南音卒獲返國(左傳成公/¶九年晋侯)
(見鍾儀曰鄭人所獻楚囚也使予之琴/操南音云云晋侯重為之禮使歸求成)叔向囚虜自期¶
必免(左傳襄公二十一年晋囚叔向叔向曰必祁大夫/云云潘云向許兩切晋大夫羊舌肹也字或作嚮)
<pb:KR4c0049_WYG_030-5a>
范痤¶騎危以生易死(史記魏世家趙使人謂魏王為我/殺范痤吾獻地王使捕之痤因上)
(屋騎危謂使者曰有¶如痤死趙不與王/地則奈何潘云痤才戈切危棟上也)蒯通據鼎耳為
齊上客(蒯古怪切事見/¶前漢史本傳)張蒼韓信伏斧鑕(職日切/鍖也)終取
將相鄒陽獄中以書¶自活賈生斥逐復召宣室倪寛擯
死後至御史大夫董仲舒¶劉向下獄當誅為漢儒宗(事/各)
(見本/傳)此皆瓌偉博辯奇壯之士¶能自解脱今以恇怯淟
涊(恇音匡怯也淟他殄/切涊乃殄切垢濁也)下才末伎又¶嬰恐懼痼病(一本/作病)
(痼/)雖欲慷慨攘臂自同昔人愈疎闊矣賢¶者不得志於
<pb:KR4c0049_WYG_030-5b>
今必取貴於後古之著書者皆是也宗元近欲<md:KR4c0049_SBCK_030-3b>¶務此然
力薄才劣(才一木/作志)無異能解雖欲秉筆覼縷(潘云上當/作覶¶力和)
(切説文覶縷委/曲也俗作覶非)神志荒耗前後遺忘(無放/切)終不能成章
徃¶時讀書自以不至觝滯(一本觝/作抵)今皆頑然無復省録
每讀古¶人一傳數紙巳後則再三伸巻復觀姓氏旋又
廢失假令萬¶一除刑部囚籍復為士列(士一本/作上)亦不堪
當世用矣伏惟興¶哀於無用之地垂德於不報之所但
以通家宗祀為念(一本通字/¶上有存字)有可動心者操之勿失(一/本)
<pb:KR4c0049_WYG_030-6a>
(更有/雖字)不敢望歸掃塋域退託¶先人之廬以盡餘齒姑遂
少北益輕瘴癘就婚娶求𦙍嗣有¶可付託即冥然長辭
如得甘寢(甘與酣同/出莊子)無復恨矣書辭繁¶委無以自道然
即文以求其志君子固得其肺肝焉無任懇¶戀之至(懇戀/一本)
(作懇/懇)不宣宗元再拜¶
　　　與楊京兆憑書(一云名浚/字敬之)¶
月日宗元再拜獻書丈人座前役人胡要返命奉教誨
莊厲感<md:KR4c0049_SBCK_030-4a>¶發鋪陳廣大上言推延賢雋之道難於今之世
<pb:KR4c0049_WYG_030-6b>
次及文章末¶以愚䝉剥䘮頓悴無以守宗族復田畞為
念(畞即/畒字)憂憫備極¶不惟其親宻故舊是與復有(一本作/是乃為)
(若/)公言顯賞許其素尚¶而激其忠誠者(一本許作取/一本忠作中)用
是踊躍敬懼類嚮時所被簡¶牘萬萬有加焉故敢悉其
愚以獻左右大凡薦舉之道古人¶之所謂難者其難非
茍一而巳矣知之難言之難聽信之難¶夫人有有之而
耻言之者有有之而樂言之者有無之而工¶言之者有
無之而不言似有之者有之而耻言之者上也雖¶舜猶
<pb:KR4c0049_WYG_030-7a>
難知之孔子亦曰失之子羽下斯而言知而不失者妄¶
矣有之而言之者次也德如漢光武馮衍不用才如王
景略¶(王猛字/景略)以尹緯為令史是皆終日號鳴大吒(陟駕/切歎)
(也/)而卒莫¶之省無之而工言者賊也趙括得以代亷頗
(頗普/何切)馬謖得以¶惑孔明(謖所/六切)今之若此類者不乏於世
將相大臣聞其言而<md:KR4c0049_SBCK_030-4b>¶必能辨之者亦妄矣無之而不言
者土木類也周仁以重臣¶為二千石(前漢/本傳)許靖以人譽
而致位三公(三國/蜀志)近世尤好此¶類以為長者最得薦寵
<pb:KR4c0049_WYG_030-7b>
夫言朴愚無害者其於田野鄉閭為¶匹夫雖稱為長者
可也自抱關擊柝以徃則必敬其事愈上¶則及物者愈
大何事無用之朴哉今之言曰某子長者可以¶為大官
類非古之所謂長者也則必土木而巳矣夫捧土揭¶木
而致之巖廊之上䝉以紱冕翼以徒𨽻(一本此下/有而字)趨走
其¶左右豈有補於萬民之勞苦哉聖人之道不益於世
用(一本不字/¶下有盡字)凡以此也故曰知之難孔子曰仁者其言
也訒孟子病¶未同而言然則彼未吾信而吾告之以士
<pb:KR4c0049_WYG_030-8a>
必有三間是將曰¶彼誠知士歟知文歟疑之而未重一
間也又曰彼無乃私好¶歟交以利歟二間也又曰彼不
足我而惎我哉(惎渠記切/説文毒也)兹¶咈吾事三間也畏是而不
言故曰言之難言而有是患故曰<md:KR4c0049_SBCK_030-5a>¶聽信之難唯明者為
能得其所以薦(一本又有得其/所以言一句)得其所以聽一不至則¶
不可冀矣然而君子不以言聽之難而不務取士士理
之本¶也茍有司之不吾信吾知之不捨其必有信吾者
矣茍知之¶雖無有司而士可以顯則吾一旦操用人之
<pb:KR4c0049_WYG_030-8b>
柄其必有施矣¶故公卿之大任莫若索士士不預備而
熟講之卒然君有問¶焉幸相有咨焉有司有求焉其無
所以應之則大臣之道或¶闕故不可憚煩今之世言士
者先文章文章士之末也然立¶言存乎其中即末而操
其本可十七八未易忽也自古文士¶之多莫如今今之
後生為文希屈馬者可得數人(屈其/勿切)希王¶褒劉向之徒
者又可得十人至陸機潘岳之比累累相望若¶皆為之
不巳則文章之大盛古未有也後代乃可知之今之¶俗
<pb:KR4c0049_WYG_030-9a>
耳庸目無所取信傑然特異者乃見此耳丈人以文律
通¶流當世叔仲鼎列(唐登科記大厯九年楊憑中進士/十三年楊凝中進士十二年楊凌)
(中進士皆有/名<md:KR4c0049_SBCK_030-5b>¶時號三楊)天下號為文章家今又生敬之(凌子敬之/字茂孝嘗)
(為華山賦韓愈稱之/中元¶和二年進士)敬之希屈馬者之一也天下方理
平今之文士咸能¶先理理不一斷於古書老生直趨堯
舜大道(大一本/作之)孔氏之¶志明而出之又古之所難有也
然則文章未必為士之末獨¶采取何如耳宗元自小學
為文章中間幸聨得甲乙科第至¶尚書郎專百官奏章
<pb:KR4c0049_WYG_030-9b>
然未能究知為文之道自貶官來無事¶讀百家書上下
馳騁乃少得知文章利病去年呉武陵來美¶其齒少才
氣壯健可以興西漢之文章日與之言因為之出¶數十
篇書庶幾鏗鏘陶冶時時得見古人情狀然彼古人亦¶
人耳夫何逺哉凡人可以言古不可以言今桓譚亦云
親見¶揚子雲容貌不能動人安肯傳其書誠使博如莊
周哀如屈¶原奥如孟軻壯如李斯峻如馬遷富如相如
明如賈誼專如¶揚雄猶為今之人(一本此下/有笑字)則世之髙
<pb:KR4c0049_WYG_030-10a>
者至少矣由此觀之<md:KR4c0049_SBCK_030-6a>¶古之人未必不薄於當世而榮於
後世也若呉子之文非文¶人無以知之獨恐世人之才
髙者不肯久學無以盡訓詁風¶雅之道以為一世甚盛
若宗元者才力缺敗不能逺騁髙厲¶與諸生摩九霄撫
四海夸耀於後之人矣何也凡為文以神¶志為主自遭
責逐繼以大故荒亂耗竭又常積憂恐神志少¶矣所讀
書隨义遺忘一二年來痞氣尤甚加以衆疾動作不¶常
眊眊然騷擾(眊音冒/目少精)内生霾霧填擁慘沮雖有意窮文
<pb:KR4c0049_WYG_030-10b>
章¶而病奪其志矣每聞人大言則蹶氣震怖(普故/切)撫心
按膽不¶能自止又永州多火災(晏本無/又字)五年之間四為
天火所迫徒¶跣走出壞牆穴牖僅免燔灼書籍散亂毁
裂不知所徃一遇¶火恐累日茫洋不能出言又安能盡
意於筆硯(一本意/作志)矻矻¶自苦以傷危敗之魂哉(童云矻/丘八切)
(堅也潘云口骨切/勞極貌又健作貌)中心之悃¶愊鬱結(悃口本切誠也愊/平力切緻宻也)
具載所獻許京兆丈人書不能重<md:KR4c0049_SBCK_030-6b>¶煩於陳列凡人之黜
棄皆望望思得效用而宗元獨以無有¶是念自以罪大
<pb:KR4c0049_WYG_030-11a>
不可解才質無所入茍焉以叙憂慄為幸敢¶有他志伏
以先君稟孝德秉直道髙於天下仕再登朝至六¶品官
宗元無似亦嘗再登朝至六品矣何以堪此且柳氏號¶
為大族五六從以來(從才/用切)無為朝士者豈愚䝉獨出數
百人¶右哉以是自忖官巳過矣寵巳厚矣夫知足與知
止異宗元¶知足矣若便止不受禄位亦所未能今復得
好官猶不辭讓¶何也以人望人尚足自進如其不至則
故無憾進取之志息¶矣身世孑然無可以為家雖甚崇
<pb:KR4c0049_WYG_030-11b>
寵之孰與為榮獨恨不幸¶獲託姻好而早凋落(子厚娶/楊凝女)
(貞元十/五年卒)寡居十餘年嘗有壹男¶子然無一日之命(謂楊/氏嘗)
(孕而不肓也晏/本無上一字)至今無以託嗣續恨¶痛常在心目孟子
稱不孝有三無後為大今之汲汲於世者¶唯懼此而巳
矣天若不弃先君之德使有後嗣(一本/作)或者猶<md:KR4c0049_SBCK_030-7a>¶望延夀
命以及大宥得歸鄉閭立家室則子道畢矣過是而¶猶
競於寵利者天厭之天厭之丈人旦夕歸朝廷復為大
僚¶伏惟以此為念流涕頓顙布之座右(一本/作下)不勝感激
<pb:KR4c0049_WYG_030-12a>
之至宗¶元再拜¶
　　　與裴塤書(裴垤/之弟)¶
應叔十四兄足下比得書示勤勤不以僕罪過為大故
有動¶止相憫者僕望巳矣世所共棄唯應叔輩一二公
獨未耳僕¶之罪在年少好事進而不能止儔輩恨怒以
先得官又不幸¶早嘗與游者居權衡之地十薦賢幸乃
一售(音/夀)不得者譸張¶排根(根一本作恨譸音輈根胡垠/切輓也唐裴度傳為姦檢根)
(柳/)僕可出而辯之哉性又¶倨野不能摧折以故名益惡
<pb:KR4c0049_WYG_030-12b>
勢益險有喙有耳者相郵傳作¶醜語(一本下/有耳字)不知其卒
云何中心之愆尤若此而巳既受禁¶錮(古慕/切)而不能即
死者以為久當自明今亦久矣而嗔罵者<md:KR4c0049_SBCK_030-7b>¶尚不肯巳(嗔/稱)
(人切恚也/字本從言)堅然相白者無數人聖上日興太平¶之理不
貢不王者悉以誅討而制度大立長使僕輩為匪人¶耶
其終無以見明而不得擊壤鼓腹樂堯舜之道耶且天
下¶熙熙而獨呻吟者四五人何其優裕者博而局束者
寡其為¶不一徵也何哉大和蒸物燕谷不被其煦一鄒
<pb:KR4c0049_WYG_030-13a>
子尚能耻之¶(煦吁句切/鄒衍事)今若應叔輩知我豈下鄒子哉
然而不耻者何也¶河北之師當巳平奚虜聞吉語矣(憲/宗)
(時伐鎮冀王承宗承宗/本契丹部落故曰奚虜)¶然若僕者承大慶之後必有殊
澤流言飛文之罪(出劉向/傳云)或¶者其可以巳乎幸致數百
里之北使天下之人不謂僕為明¶時異物死不恨矣金
川考績巳久獨薎然不遷者何耶十二¶兄宜當更轉右
職十四兄嘗得數書無恙(一本無嘗得字/恙餘亮切憂也)兄¶顧惟僕之
窮途得無意乎比當大寒人愈平和惟楚南極海¶𤣥冥
<pb:KR4c0049_WYG_030-13b>
所不統炎昏多疾氣力益劣昧昧然人事百不記一捨<md:KR4c0049_SBCK_030-8a>¶憂慄則怠而睡耳偶書如此不宣宗元再拜¶
　　　與蕭翰林俛書¶
思謙兄足下昨祁縣王師範過永州為僕言得張左司
書道¶思謙蹇然有當官之心乃誠助太平者也僕聞之
喜甚然微¶王生之説僕豈不素知耶所喜者耳與心叶
果於不謬焉爾¶僕不幸嚮者進當臲&KR1142;不安之勢(臲倪/結切)
(&KR1142;五/忽切)平居閉門口舌¶無數況又有久與游者乃岌岌而
<pb:KR4c0049_WYG_030-14a>
操其間(操其間一本作造其門/哉岌逆及切¶不安貌)其求進而退者皆聚為
仇怨造作粉飾蔓延益肆非的¶然昭晰自斷於内則孰
能了僕於冥冥之間哉然僕當時年¶三十三甚少自御
史裏行得禮部員外郎超取顯美欲免世¶之求進者怪
怒媢嫉其可得乎凡人皆欲自逹僕先得顯處¶才不能
踰同列名不能壓當世(名一本/作聲)世之怒僕宜也與罪¶人
交十年官又以是進辱在附㑹聖朝𢎞大貶黜甚薄不
能<md:KR4c0049_SBCK_030-8b>¶塞衆人之怒謗語轉移囂囂嗷嗷(囂虚驕五/髙二切)漸成怪
<pb:KR4c0049_WYG_030-14b>
民飾智¶求仕者更言僕以悦讐人之心(言一本/作詈)日為新
奇務相喜可¶自以速援引之路而僕輩坐益困辱萬罪
橫生(橫尸孟切/不順理也)不¶知其端伏自思念過大恩甚乃以致
此悲夫人生少得六七¶十者今巳三十七矣長來覺日
月益促歲歲更甚大都不過¶數十寒暑則無此身矣是
非榮辱又何足道云云不巳秪益¶為罪兄知之勿為他
人言也居蠻夷中久慣習炎毒昏眊重¶膇(重直隴切膇/馳偽切不輕)
(健也一/曰足腫)意以為常忽遇北風晨起薄寒中體¶則肌革慘
<pb:KR4c0049_WYG_030-15a>
懍(潘云慘七感切懍來感切隂寒貌慘/一本作瘮所錦切懍力錦切病寒也)毛髮蕭條¶瞿然
注視(瞿九遇切/心驚貌)怵惕以為異候意緒殆非中國人楚越¶
間聲音特異鴂舌啅譟(童云鴂音決説文鴂/鴂或從佳啅音卓)今聽之怡
然不¶怪巳與為類矣家生小童皆自然嘵嘵(馨么/切)晝夜
滿耳聞北¶人言則啼呼走匿雖病夫亦怛然駭之出門
見適州閭市井<md:KR4c0049_SBCK_030-9a>¶者其十有八九杖而後興自料居此尚
復幾何豈可更不知¶止言説長短重為一世非笑哉讀
周易困卦至有言不信尚¶口乃窮也徃復益喜曰嗟乎
<pb:KR4c0049_WYG_030-15b>
余雖家置一喙以自稱道詬益¶甚耳用是更樂瘖黙(瘖/余)
(金切不/能言也)思與木石為徒不復致意今¶天子興教化定邪
正海内皆欣欣怡愉而僕與四五子者獨¶淪陷如此豈
非命歟命乃天也非云云者所制余又何恨獨¶喜思謙
之徒遭時言道道之行物得其利僕誠有罪然豈不¶在
一物之數耶身被之目覩之足矣何必攘袂用力而矜
自¶我出耶果矜之又非道也事誠如此然居理平之世
終身為¶頑人之類猶有少耻未能盡忘儻因賊平慶賞
<pb:KR4c0049_WYG_030-16a>
之際得以見¶白使受天澤餘潤雖朽枿敗腐(枿牙割牙/結二切伐)
(木餘/也)不能生植猶¶足蒸出芝菌以為瑞物(菌九/隕切)一釋廢
錮移數縣之地則世必¶曰罪稍解矣然後收召魂魄買
土一𨞬為耕甿(𨞬一本作㕓潘本作𨞬云<md:KR4c0049_SBCK_030-9b>¶澄延切一家/之居也集韻亦作㕓壥㕓𨞬無此𨞬字)
朝夕謌謡使成文章庶木鐸者采¶取獻之法宮増聖唐
大雅之什雖不得位亦不虚為太平之¶人矣此在望外
然終欲為兄一言焉宗元再拜¶
　　　與李翰林建書(李遜/之弟)
<pb:KR4c0049_WYG_030-16b>
杓直(杓卑遥切李/建字杓直)足下州傳遽至(傳音/篆)得足下書又於
夢得¶處得足下前次一書意皆勤厚莊周言逃蓬藋者
(藋徒/弔切)聞人¶足音則跫然喜(潘云跫按莊子音義巨恭曲/恭曲勇三切悚也又苦江祛)
(局二切喜視又官/韻音胷义人¶行聲)僕在蠻夷中比得足下二書及致藥
餌喜復何言僕自去¶年八月來痞疾稍巳徃時間一二
日作今一月乃二三作用¶南人㯽榔餘甘破決壅隔大
過(隔一本/作塞字)隂邪雖敗巳傷正氣¶行則膝顫(音戰寒/動也)坐則
髀痺(髀部禮切股骨/也痺卑利切)所欲者補氣豐¶血强筋骨輔心力
<pb:KR4c0049_WYG_030-17a>
有與此宜者更致數物得良方偕至益善¶永州於楚為
最南狀與越相類僕悶即出游游復多恐渉野<md:KR4c0049_SBCK_030-10a>¶則有蝮
虺大蜂(蝮芳六切蛇出南/方虺許鬼切蛇也)仰空視地寸歩勞倦近水¶即
畏射工沙虱(潘云即蜮也如鱉三足名射工一名水/弩含沙射人影則肌瘡如疥亦名短狐)含
怒¶竊發中人形影動成瘡痏(童云痏榮/美切瘡也)時到幽樹好石
暫得一¶笑巳復不樂何者譬如囚拘圜土一遇和景負
牆搔摩伸展¶支體當此之時亦以為適然顧地窺天不
過尋丈終不得出¶豈復能久為舒暢哉明時百姓皆獲
<pb:KR4c0049_WYG_030-17b>
歡樂僕士人頗識古今¶理道獨愴愴如此(愴楚/亮切)誠不足
為理世下執事至比愚夫愚¶婦又不可得竊自悼也僕
曩時所犯足下適在禁中備觀本¶末不復一一言之今
僕癃殘頑鄙不死幸甚茍為堯人不必¶立事程功唯欲
為量移官差輕罪累即便耕田藝麻取老農¶女為妻生
男育孫以供力役時時作文以詠太平摧傷之餘¶氣力
可想假令病盡巳身復壯悠悠人世(一本下/有越字)不過為三¶
十年客耳前過三十七年與瞬息無異復所得者其不
<pb:KR4c0049_WYG_030-18a>
足把<md:KR4c0049_SBCK_030-10b>¶翫亦巳審矣杓直以為誠然乎僕近求得經史諸
子數百巻¶嘗候戰悸稍定時即伏讀頗見聖人用心賢
士君子立志之¶分著書亦數十篇心病言少次第不足
逺寄但用自釋貧者¶士之常今僕雖羸餒亦甘如飴矣
足下言巳白常州煦僕(煦吁¶句呉/羽二切)僕豈敢衆人待常州
耶若即人(一本即/作衆字)即不復煦僕¶矣然常州未嘗有書遺
僕僕安敢先焉裴應叔蕭思謙(裴塤蕭/俛¶也)僕各有書足下
求取觀之相戒勿示人敦詩(崔羣/字)在近地¶簡人事今不
<pb:KR4c0049_WYG_030-18b>
能致書足下黙以此書見之勉盡志慮輔成一¶王之法
以宥罪戾不悉某白¶
　　　與顧十郎書(一本作顧/十一郎)¶
四月五日門生守永州司馬員外置同正員柳宗元謹
致書¶十郎執事凡號門生而不知恩之所自者非人也
纓冠束袵而¶趨以進者(袵音稔衣襟/也潘本作衽)咸曰我知恩知恩
則惡乎辨然而辨<md:KR4c0049_SBCK_030-11a>¶之亦非難也大底(一本作/抵字)當隆赫柄
用而蜂附蟻合喣喣趄¶趄(喣吁句切/趄千余切)便僻匍匐(便毗/連切)以
<pb:KR4c0049_WYG_030-19a>
非乎人而售乎巳若是者一¶旦勢異則電滅飈逝不為
門下用矣其或少知耻懼恐世人¶之非巳也則矯於中
以貌於外其實亦莫能至焉然則當其¶時而確固自守
蓄力秉志不為嚮者之態則於勢之異也固¶有望焉大
凡以文出門下由庶士而登司徒者七十有九人¶(貞元/九年)
(十年顧少連以禮部侍郎知貢舉取進士/六十人諸科十九人此書想與少連之子)執事試追狀¶
其態則果能効用者出矣然而中間招衆口飛語譁然
譸張¶者豈他人耶夫固出自門下賴中山劉禹錫等遑
<pb:KR4c0049_WYG_030-19b>
遑惕憂無¶日不在信臣之門以務白大德順宗時顯増
榮諡揚于天官¶敷于天下以為親戚門生光寵不意璅
璅者復以病執事(童云¶璅音鎻今按文云不意璅璅者/即合音𤨏璅碎也晋書習鑿齒傳璅)
(璅常流碌碌凡/士柳文用此)此誠私心¶痛之堙鬱洶湧不知所發常
以自憾在朝不能有奇節宏議<md:KR4c0049_SBCK_030-11b>¶以立於當世卒就廢逐
居窮厄又不能著書斷徃古明聖法¶以致無窮之名進
退無以異于衆人不克顯明門下得士之¶大今抱德厚
蓄憤悱思有以効於前者則既乖繆於時離散¶擯抑而
<pb:KR4c0049_WYG_030-20a>
無所施用長為孤囚不能自明恐執事終以不知其¶始
偃蹇退匿者將以有為也猶流於嚮時求進者之言而
下¶情無以通盛德無以酬用為大恨固常不欲言之今
懼老死¶瘴土(一本下/冇中字)而他人無以辨其志故為執事一
出之古之人¶耻躬之不逮儻或萬萬有一可冀(潘本作/幾几利)
(切與/冀通)復得處人間¶則斯言幾乎踐矣因言感激浪然出
涕(泿音/郎)書不能既(一本/作就)¶宗元謹再拜¶
　
<pb:KR4c0049_WYG_030-20b>
　
　
　
　
　
　
　
　柳河東集注巻三十
