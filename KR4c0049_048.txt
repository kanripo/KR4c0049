# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:58.665595
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 48
#+PROPERTY: FILE SB04n0218-048增廣註釋音辯唐柳先生集附錄-一卷.
<pb:KR4c0049_SBCK_048-1a>¶
增廣註釋音辯唐柳先生集附録¶
(舊附楚詞天問今移就十四卷/天對篇内錯綜該載以便觀覧)¶
　　天論三篇¶
　　　天論上　劉禹錫¶
丗之言天者二道焉拘於昭昭者則曰天與人實影響禍必¶
以罪降福必以善倈窮阨而呼必可聞隱痛而祈必可荅如¶
有物的然以宰者故隂騭之&KR0003;騰焉泥於&KR0115;&KR0115;者則曰天與¶
人實刺異霆震於畜木未甞在罪春滋乎堇荼未甞擇善跖¶
蹻焉而遂(跖之石切蹻訖約/切盜跖莊蹻也)孔顔焉而厄是茫乎無有宰者¶
故自然之&KR0003;勝焉余之友河東解人柳子厚作天&KR0003;以折韓¶
退之之言文信美矣盖有激而云非所以盡天人之際故余¶
作天論以極其辯云大凡入形器者皆有能有不能天有形¶
之大者也人動物之&KR0057;者也天之能人固不能也人之能天¶
<pb:KR4c0049_SBCK_048-1b>¶
亦有所不能也故余曰天與人交相勝耳其&KR0003;曰天之道在¶
生植其用在強弱人之道在法制其用在是非陽而阜生隂¶
而肅殺水火傷物木堅金利壯而武健老而耗眊氣雄相君¶
力雄相長天之能也陽而藝樹隂而揫歛防害用濡禁焚用¶
光斬材窽堅(窽音/欵)液礦硎鋩(礦与丱同虢猛切/金玉未成器曰礦)義制強許禮¶
分長㓜右賢尚功建極閑邪人之能也人能勝乎天者法也¶
法大行則是爲公是非爲公非天下之人蹈道必賞違之必¶
罰當其賞雖三旌之貴萬鍾之禄處之咸曰宜何也爲善而¶
然也當其罰雖族屬之夷刀鋸之慘處之咸曰宜何也爲惡¶
而然也故其人曰天何預乃事邪唯告䖍報本肆&KR0011;授時之¶
禮曰天而巳矣福&KR0006;可以善取禍&KR0006;可以惡召奚預乎天邪¶
法小弛則是非駮賞不必盡善罰不必盡惡或賢而尊&KR0139;時¶
以不肖參焉或過而僇辱時以不辜參焉(僇与/戮同)故其人曰彼¶
<pb:KR4c0049_SBCK_048-2a>¶
宜然而信然理也彼不當然而固然豈理邪天也福或可以¶
詐取而禍或可以苟免人道駮故天命之&KR0003;亦駮焉法大弛¶
則是非易位賞&KR0106;在佞而罰&KR0106;在直義不足以制其強刑不¶
足以勝其非人之能勝天之具盡䘮矣夫實已䘮而名徒存¶
彼昧者方挈挈然提無實之名欲抗乎言天者斯數窮矣故¶
曰天之所能者生萬物也人之所能者治萬物也法大行則¶
其人曰天何預人邪我蹈道而已法大弛則其人曰道竟何¶
爲邪任人而已法小弛則天人之論駮焉今以一已之窮通¶
而欲質天之有無惑矣余曰天&KR0106;執其所能以臨乎下非有¶
預乎治亂云爾人&KR0106;執其所能以仰乎天非有預乎寒暑云¶
爾生乎治者人道明咸知其所自故德與怨不歸乎天生乎¶
亂者人道昧不可知故由人者舉歸乎天非天預乎人爾¶
　　　天論中　劉禹錫¶
<pb:KR4c0049_SBCK_048-2b>¶
或曰子之言天與人交相勝其理微庸使户曉盍取諸譬焉¶
劉子曰若知旅乎夫旅者羣適乎莽蒼求休乎茂木飲乎水¶
泉必強有力者先焉否則雖聖且賢莫能競也斯非天勝乎¶
羣次乎邑郛求䕃于華榱飽于餼牢必聖且賢者先焉否則¶
強有力莫能競也斯非人勝乎苟道乎虞芮雖莽蒼猶郛邑¶
然苟由乎匡宋雖郛邑猶莽蒼然是一日之途天與人交相¶
勝矣吾固曰是非存焉雖在野人理勝也是非亡焉雖在&KR0022;¶
天理勝也然則天非務勝乎人者也何哉人不牽則歸乎天¶
也人誠務勝乎天者也何哉天無私故人可務乎勝也吾於¶
一日之途而明乎天人取諸近也巳或者曰若是則天之不¶
相預乎人也信矣古之人&KR0154;引天爲荅曰若知操舟乎天舟¶
行乎濰淄伊洛者疾徐存乎人次舎存乎人風之怒號不能¶
皷爲濤也流之泝洄不能峭爲魁也適有迅而安亦人也適¶
<pb:KR4c0049_SBCK_048-3a>¶
有覆而膠亦人也舟中之人未甞有言天者何哉理明故也¶
彼行乎江河淮海者疾徐不可得而知也次舎不可得而必¶
也鳴條之風可以沃日車盖之雲可以見怪恬然済亦天也¶
黯然沈亦天也阽危而僅存亦天也(阽音監前漢紀注/服䖍音反坫之坫)舟中¶
之人未甞有言人者何哉理昧故也問者曰吾見其駢焉而¶
済者風水等耳而有沈有不沈非天&KR0154;司歟荅曰水與舟二¶
物也夫物之合并心有數存乎其間焉數存然後&KR0020;形乎其¶
間焉一以沈一以濟適當其數乗其&KR0020;耳彼&KR0020;之附乎物而¶
生猶影響也本乎徐者其&KR0020;緩故人得以曉也本乎疾者其¶
&KR0020;遽故難得以曉也彼江海之覆猶伊淄之覆也&KR0020;有疾徐¶
故有不曉耳問者曰子之言數存而&KR0020;生非天也天果狹於¶
&KR0020;邪荅曰天形&KR0106;圎而色&KR0106;青周回可以度得晝夜可以表¶
候非數之存乎&KR0106;髙而不卑&KR0106;動而不巳非&KR0020;之乗乎今夫¶
<pb:KR4c0049_SBCK_048-3b>¶
蒼蒼然者一受其形於髙大而不能自還於卑小一乗其氣¶
于動用而不能自休於俄頃又惡能逃乎數而藏乎&KR0020;邪吾¶
固曰萬物之所以爲無窮者交相勝而巳矣還相用而巳矣¶
天與人萬物之&KR0057;者也問者曰天果以有形而不能逃乎數¶
彼無形者子安所寓其數邪荅曰若所謂無形者非空乎空¶
者形之希㣲者也爲躰也不妨乎物而爲用也&KR0106;資乎有亦¶
依於物而後形焉今爲室廬而髙厚之形藏乎内也爲器用¶
而規矩之形起乎内也音之作也有大小而響不能踰表之¶
立也有曲直而影不能踰非空之數歟夫目之視非能有光¶
也必因乎日月火炎而後光存焉所謂晦而幽者目有所不¶
能燭耳彼狸狌犬䑕之目庸謂晦爲幽邪吾固曰以目而視¶
得形之粗者也以智而視得形之㣲者也烏有天地之内有¶
無形者邪古所謂無形盖無常形耳必因物而後見耳烏能¶
<pb:KR4c0049_SBCK_048-4a>¶
逃乎數邪¶
　　　天論下　劉禹錫¶
或曰古之言天之暦象有宣夜渾天周髀之書言天之髙逺¶
卓詭有鄒子今子之言有自乎答曰吾非斯人之徒也大凡¶
入乎数者由小而推大必合田人而推天亦合以理揆之萬¶
物一貫也今夫人之有顔目耳鼻齒毛頥口百骸之粹美者¶
也然而其本在乎腎腸心腹天之有三光懸寓萬象之神明¶
者也然而其本在乎山川五行濁爲清母重爲輕始兩位旣¶
儀還相爲庸嘘爲雨露噫爲雷風乗氣而生羣分彚從植&KR0011;¶
曰生(按尚書傳云海隅/蒼生謂草木也)動&KR0011;曰蟲倮蟲之長爲智最大能執¶
人理與天交勝用天之利立人之紀紀綱或壞復歸其始堯¶
舜之書首曰稽古不曰稽天幽厲之詩首曰上帝不言人事¶
在舜之廷元凱舉焉曰舜用之不曰天授在殷中宗襲亂而¶
<pb:KR4c0049_SBCK_048-4b>¶
興心知&KR0003;賢乃曰帝賚堯民知餘難以神誣商俗以訛引天¶
而&KR0460;由是而言天預人乎¶
　　　唐書本傳　宋祁¶
柳宗元字子厚其先蓋河東人從曽祖奭爲中書令得罪武¶
后死髙宗時父鎮天寳末遇亂奉母&KR0046;王屋山常閒行求養¶
後徙於呉肅宗平賊鎮上書言事擢左衛率府兵曹叅軍佐¶
郭子儀朔方府三遷殿中侍御史以事觸竇參貶䕫州司馬¶
還終侍御史宗元少精敏絶倫爲文章卓偉精緻一時輩行¶
推抑(行胡/浪切)第進士博學宏詞科授校書郎調藍田尉貞元十¶
九年爲監察御史裏行善王叔文韋執誼二人者竒其才及¶
得政引内禁近與計事擢禮部貟外郎欲大進用俄而叔文¶
敗貶邵州刺史不半道貶永州司馬旣竄斥地又荒癘因自¶
放山澤間其堙厄感欎一寓諸文倣離騷數十篇讀者咸悲¶
<pb:KR4c0049_SBCK_048-5a>¶
惻雅善䔥俛詒書言情又詒京兆尹許孟容然衆畏其才髙¶
懲刈復進(刈与/艾同)故無用力者宗元乆汨振其爲文思益深嘗¶
著書一篇號貞符宗元不得召内閔悼悔念往吝作賦自儆¶
曰懲咎元和十年徙柳州刺史時劉禹錫得播州宗元曰播¶
非人所居而禹錫親在堂吾不忍其窮無辭以白其大人如¶
不往便爲母子永訣即具奏欲以柳州授禹錫而自往播㑹¶
大臣亦爲禹錫請因改連州柳人以男女質錢過期不贖子¶
本均則没爲奴婢宗元設方計悉贖之&KR0057;貧者令書庸視直¶
足相當還其質巳没者具已錢助贖南方爲進士者走數千¶
里從宗元游經指授者爲文辭皆有法丗號柳柳州十四年¶
卒年四十七宗元少時&KR0285;進謂功業可就旣坐廢遂不振然¶
其才實髙名蓋一時韓愈評其文曰雄深雅健似司馬子長¶
崔蔡不足多也(司馬迁崔/駟蔡邕)旣没柳人懷之託言降柳州之堂¶
<pb:KR4c0049_SBCK_048-5b>¶
人有慢者&KR0186;死廟於羅池愈因碑以實之云¶
　　　&KR0021;柳柳州文　皇甫湜¶
嗚呼柳州秀氣&KR0012;禀弱冠游學聲華籍甚肆意文章秋濤瑞¶
錦改廻蟲濫王風&KR1006;&KR1006;¶
　　　&KR0021;柳貟外文　劉禹錫¶
維元和十五年歳次庚子正月戊戌朔日&KR0012;子劉禹錫衘哀¶
扶力謹遣所使黄孟萇具清酌庶羞之奠敬&KR0021;于亡友柳君¶
之靈嗚呼子厚我有一言君其聞否惟君平昔聦明絶人今¶
雖化去夫豈無物意君所死乃形質耳䰟氣何託聽余哀詞¶
嗚呼痛哉嗟余不天甫遭閔凶未離所部三使來弔憂我衰¶
病諭以苦言情深禮至&KR0323;密重複期以中路更申願言途次¶
衡陽云有柳使謂復前約忽承訃書驚號大呌如得狂病良¶
乆問故百哀攻中涕淚迸落魂魄震越伸&KR0083;窮竟得君遺書¶
<pb:KR4c0049_SBCK_048-6a>¶
絶絃之音悽愴徹骨&KR0004;託遺嗣知其不&KR0012;末言歸輤(輤音茜/載柩車)¶
從祔先域凡此數事職在吾徒永言素交索居多逺鄂渚差¶
近表臣分深想其聞訃必勇於義巳命所使持書徑行友道¶
尚終當必加厚退之成命改牧宜陽亦馳一函候於便道勒¶
石垂後屬于伊人安平宣英(韓泰字安平/韓曅字宣英)㑹有還使悉巳如¶
禮形於具書嗚呼子厚此是何事朋友凋落從古所悲不圗¶
此言乃爲君發自君失意沉伏逺郡近遇國士方伸眉頭亦¶
見遺草恭辝舊府志氣相感必踰常倫顧余&KR0018;釁營奉方重¶
猶冀前路望君銘旌古之逹人朋友製服今有所厭其禮莫¶
申朝晡臨後出就别次南望桂水哭我故人孰云&KR0043;草此慟¶
何極(礼記云朋友之墓/有&KR0043;草則不哭)嗚呼子厚卿眞死矣終我此生無相¶
見矣何人不逹使君終否何人不老使君夭死皇天厚土胡¶
寕忍此知悲無益奈恨無巳君之不聞余心不理含酸執筆¶
<pb:KR4c0049_SBCK_048-6b>¶
&KR0186;復中止誓使周六(子厚/之子)同於已子魂&KR0006;來思知我深&KR0562;嗚¶
呼哀哉尚饗¶
　　重&KR0021;柳貟外文　劉禹錫¶
嗚呼自君之没行巳八月每一念至忽忽猶疑今以䘮來使¶
我臨哭安知丗上眞有此事旣不可贖翻哀獨生嗚呼出人¶
之才竟無施爲炯炯之氣戢于一木形與人等今旣如斯識¶
與人殊今復何託生有髙名没爲衆悲異服同志異音同歎¶
唯我之哭非弔非傷來與君言不言成哭千哀万恨&KR0009;以一¶
聲唯識真者乃相知耳庶幾儻聞君儻聞乎嗚呼痛哉君有¶
遺美其事多便桂林舊府感激生持俾君内弟得以義勝平¶
昔所念今則無違旅魂克歸崔生實主㓜稺甬上故人撫之¶
敦詩&KR0370;之各　其分(展即展字分扶問切佳羣/字敦詩韓愈字退之也)安平來&KR0534;禮¶
成而歸其它赴告咸復于素一以誠告君儻聞乎嗚呼痛哉¶
<pb:KR4c0049_SBCK_048-7a>¶
君爲巳矣余爲苟生何以言别長號數聲冀乎畏日展我哀¶
誠嗚呼痛哉尚饗¶
　　　爲鄂州李大夫&KR0021;柳貟外文　劉禹錫¶
嗚呼至人以在生爲傳舎(傳音轉/驛也)以軒冕爲儻來逹於理者¶
未甞惑此昔余與君諭之詳熟孔氏四科罕能相備惟公特¶
立秀岀幾於全器才之何豊運之何否大川未濟乃失巨艦¶
長途始半而䘮良&KR0185;搢紳之倫孰不墮涙昔者與君交臂相¶
傳一言一&KR0015;未始有極馳聲日下騖名天衢射䇿差池髙科¶
齊驅&KR0157;手書殿分曹藍曲心志諧同追&KR0172;相續或秋月銜觴¶
或春日馳轂甸服載朞同升憲府察視之列斯焉接武君迁¶
外郎予侍内闈出處雖間音塵不虧&KR0020;變時移遭離多故中¶
復賜環上京良遇曽不踰月君又即路逺持郡符柳水之壖¶
居陋行道疲人歌焉予來夏口忽復三年離索則乆音貺屡¶
<pb:KR4c0049_SBCK_048-7b>¶
傳篋&KR0313;草&KR0032;架滿文篇鍾索継美班楊差肩(鍾&KR0032;索靖善書/班固掦雄善文)¶
賈&KR0105;賦鵩屈原問天自古有死奚論後先痛君未老美志莫¶
宣邅回丗路奄忽下泉嗚呼哀哉令妻蚤謝稺子四歳天䘮¶
斯文而君永逝翩翩丹旐來自遐裔聞君旅櫬旣及岳陽出¶
門一慟貫裂&KR0168;腸執紼禮乖出疆路阻故人奠觴莫克親舉¶
馳神假夢冀獲晤語平生密懷願君遣吐遺&KR0012;之才與不才¶
敢同已子之相許嗚呼哀哉尚饗¶
　　　&KR0021;柳侯文　曹輔¶
維紹聖二年&KR0010;次乙亥十有一月癸巳朔十二日甲辰朝奉¶
郎&KR0096;提&KR0039;廣南西路刑獄公事兼本路&KR0134;農提舉河渠公事¶
飛&KR0016;尉借紫曹輔謹以清酌時羞之奠敬&KR0021;于柳侯子厚靈¶
文之祀惟三元之黙運&KR0006;&KR0004;渾淪而絪緼惟萬生之並騖&KR0006;¶
悉坯陶乎一鈞物有小大之不齊&KR0006;人亦智愚之莫倫何夫¶
<pb:KR4c0049_SBCK_048-8a>¶
子之毓質&KR0006;獨爽邁秀發而不羣其斈也嚢括今古而該百¶
氏&KR0006;或參之駮&KR0258;而取之粹純若大田之揫歛&KR0006;莫知其千¶
倉与万囷其文也若秋濤之鼓雷風&KR0006;洶湧澎湃而無垠若¶
八駿之騁通衢&KR0006;王良執䇿而造父挾輪老韓駭汗以縮手¶
&KR0006;翶湜䘮氣而噤脣(韓愈李翺/皇甫湜)夫何天命之不&KR0140;&KR0006;亶遇蹇¶
而罹屯三湘一斥之十年&KR0006;悵逺符之再分意&KR0115;&KR0115;以即夜¶
&KR0006;志&KR0650;&KR0650;而不伸彼髙爵厚禄以夸耀於一時之人&KR0006;皆泯¶
没而無聞惟夫子之名不可以旣&KR0006;愈逺而彌新柳江演&KR0222;¶
以清泚&KR0006;鵝山竒秀而嶙峋惟夫子血食於此千祀&KR0006;民至¶
今而懷仁余㓜服夫子之遺言&KR0006;不足以追逸&KR0100;而襲游塵¶
刺嶺嶠之荒服&KR0006;帛蒼梧之愁雲奠桂酒之&KR0562;㓗&KR0006;薦蘭肴¶
之苾芬物雖至薄&KR0006;吾誠甚勤嗚虖其來享&KR0006;靈文尚饗¶
　　　&KR0021;柳侯文　黄翰¶
<pb:KR4c0049_SBCK_048-8b>¶
丗傳不朽文學辭章惟公之文駕韓蹴張(韓愈/張籍)雄深雅健實¶
比子長(司馬迁/字子長)民思無斁政事循良惟公之政祖龔述黄(龔/遂)¶
(黄/霸)深仁遺愛實比甘棠孔門四科逹者升堂公兼得之光于¶
有唐天才俊偉議論&KR0099;慷交口薦譽名聲益彰要路立登臺¶
省翶翔擢列御史拜尚書郎時將大用器博難量譬如八駿¶
奔逸康莊追風掣電萬里騰&KR0750;亦如利器鏌鎁干將直視無¶
前其鋒孰當不愼交友玷于韋王(韋執&KR0105;/王叔文)羣飛刺天䜛口如¶
簧一斥不復困于三湘譬如鵉鳯不巢髙岡棲之枳&KR0068;六翮¶
摧傷亦如巧匠睥睨&KR0026;旁縮手䄂間善刀以藏一麾出守惠¶
此南方龍城雖逺(龍城柳/州也)母敢怠荒動以礼法率由典常公¶
無&KR0018;租私有積倉居處有屋済川有航黄柑緑柳至今滿郷¶
修夫子廟次治城隍農&KR0084;于野士&KR0084;于庠孝弟怡怡弦誦洋¶
洋生能澤民死且不亡春秋享祀旱潦祈禳四百餘年血食¶
<pb:KR4c0049_SBCK_048-9a>¶
不忘翰㓜學公文乆服餘芳遺風善政凛若氷霜目想英靈¶
如在其傍桂酒清&KR0562;肴蔬雜香拜献蕪詞公其來饗¶
　　　&KR0021;柳侯文　許尹¶
惟先生德厚而位不稱仁深而年不長歛此大惠施于一方¶
終焉廟食如古桐郷(前漢循吏朱邑死属其子曰我故桐郷/吏其民爱我必葬桐郷桐郷民立祠祀)¶
(&KR0021;至今/不絶)雖去此幾於千祀而至今猶有耿光尹以不才嗣守¶
封疆顧取法於何有頼先生之循良莅事之始奠酒一觴神¶
&KR0006;歸來鑒兹不忘¶
　　　永州柳先生祠堂記　汪藻¶
先生以永貞元年冬自尚書郎出爲邵州刺史道貶永州司¶
馬至元和九年十二月詔追赴都復出爲柳州刺史盖先生¶
居零陵者十年至今言先生者必曰零陵言零陵者亦必曰¶
先生零陵去長安四千餘里極南窮&KR0728;之區也而先生辱居¶
<pb:KR4c0049_SBCK_048-9b>¶
之零陵徒以先生居之之故遂名聞天下先生爲之不幸可也¶
而零陵獨非幸歟先生始居龍興寺西序之下間坐法華西¶
亭見西山愛之命僕夫過瀟氷翦薙榛蕪(薙他計切/芟草也)搜竒選¶
勝自放於山水之間入冉溪二三里得其&KR0057;絶者家焉因結¶
茅樹&KR0188;爲沼沚爲䑓榭目曰愚谿而刻八愚詩於谿石之上¶
其謂之鈷鉧潭西小丘小石潭者循愚谿而出也其謂之南¶
澗朝陽岩&KR0061;家渇(渇音/&KR0260;)蕪江百家瀬者泝瀟水而上也皆在¶
愚谿數里間爲先生杖屨徜徉之地唯黄谿爲最逺去郡城¶
七十餘里游者未甞到豈先生好竒如謝安樂伐木開徑窮¶
山水之趣而亦游之不數耶(數所/角切)紹興十四年予來零陵距¶
先生三百餘年求先生遺跡如愚谿鈷鉧潭南澗朝陽巖之¶
&KR0011;皆在獨龍興寺并先生故居曰愚堂愚亭者巳湮蕪不可¶
復識八愚詩石亦訪之無有黄谿則爲峒獠侵耕嶝危徑塞¶
<pb:KR4c0049_SBCK_048-10a>¶
無自而入郡人指髙山寺曰此法華寺故處而龍興者今太¶
平寺西瞰大江者是也其果然歟周衰言文章之盛者莫如¶
漢唐賈誼馳騁於孝文之&KR0004;時漢興&KR0138;三十餘年耳其談治¶
道述騷辭已追還三代之風如此自是踵相躡有之末而至¶
於劉向楊雄益精深不可及去古未逺故也唐承貞&KR0026;開元¶
習治之餘以文章顯者如陳子昻蕭頴士李邕燕許之徒(燕/音)¶
(煙燕公張&KR0003;/許公&KR0171;頲)固不爲無人而東漢以來猥并之氣未除也至¶
元和始粹然一返於正其所以臻此者非先生及昌黎韓公¶
之力欤故以唐三百年丗所推尊者曰韓柳而已豈非盛哉¶
先生雖坐貞元黨与劉夢得同夢得㑹昌時猶尊&KR0139;於朝先¶
生未及爲時君所省而遽殁於元和之丗事業遂不大見於¶
時可深惜哉然零陵一泉石一草木經先生品題者莫不爲¶
後丗所慕想見其風流而先生之文載集中凡瓌竒絶特者¶
<pb:KR4c0049_SBCK_048-10b>¶
皆居零陵時所作則予所謂幸不幸者豈不然哉零陵人祠¶
先生於斈於愚谿之上更郡守不知其幾而莫之敢廢顧未¶
有求其遺跡而紀之者余於是採先生之集与劉夢得之詩¶
可見者書而置之祠中附零陵圗志之末庶幾來者有攷焉¶
某月日新安汪藻記¶
　　　舊本柳文後序　穆脩¶
唐之文章&KR0004;未去周隋五代之氣中間称得李杜其才始用¶
爲勝而號專雄謌詩道未極其渾備至韓柳氏起然後能大¶
吐古人之文其言与仁義相華實而不雜如韓元和聖德平¶
淮西柳雅章之&KR0011;皆辝嚴義偉製述如經能崒然聳唐德於¶
盛漢之表(潘云崒/倉没切)蔑愧讓者非二先生之文則誰与予少嗜¶
&KR0026;二家之文常病柳不全見於丗出人間者殘落&KR0138;百餘篇¶
韓則雖目其全至所缺墜亡孚失句獨於集家爲甚志欲&KR0024;¶
<pb:KR4c0049_SBCK_048-11a>¶
<pb:KR4c0049_SBCK_048-12a>¶
　　　四明新本柳文後序　沈晦¶
學古文必自韓柳始兩家文字剥落柳爲&KR0057;甚國&KR0004;文章承¶
唐末五代之弊卑弱不振至天聖間穆脩鄭條之徒唱之歐¶
陽文忠尹師魯和之格力始回天下乃知有韓柳韓文屢經¶
名士手湏余又爲讎勘頗完悉唯柳文簡古雅奥不易刋削¶
年大來試爲紬繹兩閱歳然後畢見凡四本大字四十五卷¶
所傳最逺&KR0004;出穆脩家云是劉夢得本小字三十三卷元符¶
間京師開行顚倒章什&KR0024;易句讀訛正相半曰曽丞相家本¶
篇数不多於二本而有邢郎中楊常侍二行狀冬日可愛平¶
&KR0096;衡二賦共四首有其目而亡其文曰晏元献家本次序多¶
與諸家不同無非囯語四本中晏本最爲精密柳文出自穆¶
家又是劉連州舊物今以四十五卷本爲正而以諸本所餘¶
作外集參考互證用私意&KR0024;其闕如皇室主宜加黄字馮翊¶
<pb:KR4c0049_SBCK_048-12b>¶
王公宜去王字緊當作掔翊當作羾鮑勛當作鮑信改規當¶
作段規疥瘧宜爲痎瘧狼倖宜爲狼悻呉武陵&KR0004;貶永州貞¶
符中宜如唐書去量移字韓畢時猶未死答元饒州書中宜¶
於韓宣英上去亡友字以唐書孝友傳校復讎議以楚詞天¶
問校天對以左傳囯語校非囯語以唐宋&KR0011;書唐人牋表校¶
天論等篇其見於唐書者悉改從宋景文凡澷乙是正二千¶
處而贏又&KR0117;革京兆請復尊號表増入請聽政第二表賀皇¶
太子牋省試慶雲圗詩揔六百七十四篇鋟木流行購逸拾¶
遺猶俟後日政和四年十二月望胥山沈晦序¶
　　　柳州舊本柳文後序　李裭¶
柳侯子厚實唐巨儒文章光&KR0233;爲萬丗法是猶景星慶雲之¶
在天無不欽而仰之粤惟柳州乃侯舊治其如生爲利澤殁¶
爲福壽以遺此土之民者可謂博厚無窮然自唐迄今垂四¶
<pb:KR4c0049_SBCK_048-13a>¶
百年此&KR0022;寂未有以侯文刋而爲集者殆非欽侯英靈而慰¶
侯惠愛覬其顰&KR0015;降鍳而廟食于柳人也紹興載歳殿院常¶
公子正&KR0013;命守&KR0022;至謁祠下退而訪侯遺文則茫然無有獨¶
得石刻三四存於州治自餘雖詩章記事所以藻飾柳&KR0022;者¶
亦蔑如爾又安得所謂全文備集者哉因喟歎乆之出舊所¶
藏及旁搜善本手自校正俾鳩良工創刋此集其編次首尾¶
門&KR0011;後先文理差舛字畫訛謬無不畢理且委僚属助成其¶
事未克就促召公對眷眷相嘱焉裭雖不才實獲躡蹤継&KR0100;¶
於公之後塵而喜公樂善之心付託之語乃督餘工助成一¶
簣豈惟不墜侯之偉文抑亦成公之雅志焉紹興四年三月¶
&KR0004;一日右朝奉郎特差&KR0096;發遣柳州軍州兼管内&KR0134;農事借¶
紫金魚袋李裭序¶
　　　柳文年譜後序　文安禮¶
<pb:KR4c0049_SBCK_048-13b>¶
昔之論文者或謂文章以氣爲主或謂文窮而益工先生與¶
楊慿書亦曰凡爲文以神志爲主又云自貶官來無事讀百¶
家書上下馳騁乃少得知文章利病先生自妙齡秀發連中¶
異科継登䑓省旋遭斥逐故予以先生文集與唐史參攷爲¶
時年譜庶可知其出處與夫作文之歳月得以究其辭力之¶
如何也紹興五年六月甲子知柳州軍州事潞國文安禮序¶
增廣注釋音辯唐柳先生集附録(畢)¶
<pb:KR4c0049_SBCK_048-14a>¶
<pb:KR4c0049_SBCK_048-15a>¶
