# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:58.579955
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB04n0217-046增廣註釋音辯唐柳先生集外集-上.
<pb:KR4c0049_SBCK_046-1a>¶
增廣註釋音辯唐柳先生外集上¶
賦文誌¶
　　披沙揀金賦(求宝之道同乎選才)¶
　　　　出劉慶儀丗&KR0003;陸士衡文如披沙㨂金¶
沙之爲物&KR0006;視汙若浮金之爲寳&KR0006;耻居下流沉其質&KR0006;五¶
才或闕耀其光&KR0006;六府以脩然則抱成器之珍必將有待當¶
愼擇之日則又何求配珪璋而取貴豈泥滓而爲儔(滓壯仕/切澱也)¶
○披而擇之斯焉見寳盪浸淫而頋盻指炫熀而探討(童云/炫熒)¶
(絹切熀户廣切潘云熀諸韵皆无張云/探音貪&KR0003;文作/逺取之也他含切)動而愈出(老子/句)幽以¶
即明𣵀而不緇(潘本𣵀作/湼乃結切)旣堅且好○潜雖伏矣(毛詩/句)獲則¶
取之(左傳僖公一/十二年句)翻混混之濁質見熠熠之殊姿(熠弋入切/盛光也)¶
乆暗未彰固亦將君是望先迷後得孰謂弃予如遺其隱¶
也則&KR0258;昏昏淪浩浩晦英姿&KR0006;自保和光同塵&KR0006;合于至道¶
<pb:KR4c0049_SBCK_046-1b>¶
其遇也則散弈弈動融融煥美質乎其中明道若昧&KR0006;契彼¶
玄同儻俯拾而不弃諒致美于無窮欲蓋而彰(杜預左/傳序句)將炯¶
然而見素(炯俱/永切)不索何獲(左傳昭公二/十七年句)遂昭然而發蒙　&KR0026;¶
其振拔汙塗積以錙銖碎清光而競出耀真質而特殊錐處¶
嚢而纎光乍比(史記馮/援傳句)劒拭土而異彩相符(晋張華/傳云)用之則¶
行斯爲美矣求而必得不亦恱乎　豈獨媚旭日以晶熒帶¶
長川之清淺皎如珠吐疑剖蚌之乍分粲若星繁似流雲之¶
&KR0004;卷是以周德思比而歧昌即詠(歧昌文王也/金玉其相)陸文可侔而¶
昭明是選(見題注又梁昭/明太子集文選)若然者可以議披沙之所托明¶
㨂金之所裁良工何逺善價爰來拂以增光寕謝滿贏之學¶
(前漢韋/亥成)汰之愈朗詎慙擲地之才(晋書孫/綽云)客有希採掇於求¶
寳之際庶斯文之在哉¶
　　　迎長日賦(三王迎日礼用夏郊)¶
<pb:KR4c0049_SBCK_046-2a>¶
　　　　出禮記郊特牲篇郊之𥙊也迎長日之至也¶
惟饗帝以事天必推䇿而迎日寅方肇建俟啓蟄以展儀卯¶
位將&KR0004;爰用牲而恊吉送烈烈之凝氣導遲遲之陽律猶分¶
可愛之輝式佇寅賔之質稽之虞典期匪疾而匪徐行以夏¶
時(礼記注三王之郊一用/夏正夏正建寅之月也)契惟精而惟一　職在馮相(馮音/憑相)¶
(息亮切周礼春官序注馮乗也相/視也丗登髙䑓以視天文之次序)事傳小正(音征礼記礼運/注夏四時之書)¶
(其存者有/夏小正)符上春以備儀必脩其始先仲春而有事故謂之¶
迎　時也淑景&KR0004;延幽陽潜啓當四時之首位用三代之逹¶
禮探𧷤索隱得郊祀之元辰(賾仕/革切)極往知來正&KR0022;家之大體¶
事冠前古儀標後王皮弁乍臨土圭之影猶積(郊特牲篇/𥙊之日王)¶
(皮弁以/聽𥙊報)泰壇旣罷玉漏之聲漸長(礼記𥙊法燔柴/於泰壇𥙊天也)變熈熈之¶
純曜流杲杲之晴光璧影始融麗景才凝於城闕輪形尚疾¶
斜暉未駐於康莊　是知迎長日之儀實王心之所共兆南¶
<pb:KR4c0049_SBCK_046-2b>¶
<pb:KR4c0049_SBCK_046-2b>¶
禮于時行即行賛盛容而立之斯立&KR0026;其象可以守威儀之¶
三千節其音可以表吉行之五十配和鸞以入用並司南而¶
爲急若乃郊薦之儀旣陳封禅之禮攸執經千里之分寸可¶
候度四方而禮容是集施五擊於華山之野知霧氣巳籠用¶
百發乎南山之陽識雷聲所及　先聖有作後王式遵啓玄¶
機以求舊運巧智而攸新相彼良工自殊昧道之土眷兹木¶
偶應異迷途之人(崔豹古今注大章車所以識道里也起於/西京亦曰記里車上有二層皆有木人行)¶
(一里下層擊鼓行/十里上層振鐲)齊歩武而無佚差逺近而有倫遵大路罔¶
愆乎禮典聽希聲克正于時廵　雖道有環回地分險易(易/以)¶
(豉/切)固善應而莫實諒知幾而有爲(于偽/切)載考載擊所辨于長¶
亭短亭匪疾匪徐足分乎有智無智(丗&KR0003;魏武帝過曹娥碑/碑背上題作黄絹㓜婦)¶
(外孫虀臼楊脩便觧魏武行三十里方悟/歎曰我才不如卿有智无智較三十里)&KR0026;其妙矣孰測¶
其㣲細&KR0026;其徼矣詎知其啓閉(徼吉/弔切)音不衰而得度饗其鏜¶
<pb:KR4c0049_SBCK_046-3a>¶
而有制(鏜音湯/鍾鼓声)于以翊龍御于以引天旋異銅渾之儀亦¶
可叙紫微之星次殊玉漏之制而能歩黄道之日𨇠周物之¶
智斯設極深之機是研鄙繁音之坎坎陋促節之闐闐(音田/盛貌)¶
　妙出人謀思由神假時然後擊賛賞典于今兹動惟其常¶
契同文于古者　由是皇衢以正帝道斯盛恭出震以成威¶
膺御乾而啓聖我后得以昭文物展聲明不&KR0317;于素(童云&KR0317;/音愆俗)¶
(作&KR0317;係/左傳句)可㪯而行宜乎騁墨妙呈筆精固敢先三雅而獻賦¶
庶將開萬國之頌聲¶
　　　吾子¶
曰吾子來也以有餘而欲及人乎曰然若用子而能使竭忠¶
孝乎曰否夫無忠而忠見無孝而孝聞&KR0154;若使不見而忠無¶
聞而孝肅然巳出熈然巳及夫已也渾然矣乎¶
　　　劉叟傳¶
<pb:KR4c0049_SBCK_046-3b>¶
魯有劉叟者甞以御龍術進於魯公(云云)劉叟曰歳不雨無¶
以出終無以入民枯然視天卿士大夫絶智謀山川禱神祇¶
以祈咸不應臣投是龍於尺地之内不踰晷雷字上下雷字¶
東西於是先之以風騰之以雲從之以雨如君之意欲一邑¶
足之欲一國足之欲天下足之魯公曰斯龍也其神乎是則¶
寡人之國非敢用劉叟曰臣聞避風雨禦寒暑當在未寒暑¶
乎是故事至而後求&KR0154;若未至而先備於是魯公止劉叟而¶
内龍(内与/納同)明年果大旱命劉叟出龍果大雨¶
　　　河間傳¶
河間淫婦人也不欲言其姓故以邑稱始婦人居戚里(前漢/万石)¶
(君傳注於上有姻戚者則/皆居之故名其里爲戚里)有賢操(操七到切/節操也)自未嫁固巳惡¶
羣戚之亂尨羞與爲𩔖獨深居爲翦製𫃵結旣嫁不及其舅¶
獨養姑謹甚未甞言門外事又禮敬夫賔友之相與爲肺腑¶
<pb:KR4c0049_SBCK_046-4a>¶
者其族𩔖醜行者謀曰若河間河其甚者曰必壞之乃謀以¶
車衆造門(造七到/切至也)邀之遨嬉且美其辝曰自吾里有河間戚¶
里之人日夜爲飭厲一有小不善唯恐聞焉今欲更其故以¶
相效爲禮節願朝夕望若儀狀以自惕也河間固謝不欲姑¶
怒曰今人好辭來以一接新婦來爲得師何拒之堅也辭曰¶
聞婦之道以貞順静專爲禮若夫矜車服耀首飾族出讙閙¶
以飲食&KR0026;游非婦人宜也姑強之乃從之游過市或曰市少¶
南入浮圗有國工呉叟始圗東南壁甚怪可使奚官先壁道¶
乃入&KR0026;&KR0026;巳延及客位具食惟牀之側聞男子欬者(欬口慨/切逆氣)¶
河間驚跣走出召從者馳車歸泣数日愈自閉不與衆戚通¶
戚里乃更來謝曰河間之遽也猶以前故得無罪吾属耶向¶
之欬者爲膳奴耳曰数人𥬇於門如是何&KR0088;羣戚聞且退朞¶
年乃敢復召邀於姑必致之與偕行遂入　隑州西浮圗兩¶
<pb:KR4c0049_SBCK_046-4b>¶
間(潘云按集韵无此字未詳隑或口&KR0099;柯開二切江南人呼/梯爲隑按集韵沂祈二音曲岸也又魚開切脩長也前漢)¶
(相如傳臨曲江之隑州/&KR0006;注曲岸頭也巨衣切)叩檻出魚鼈食之河間爲一𥬇衆乃¶
&KR0172;俄而又引至食所空無惟慕廊廡廓然河間乃肯入先壁¶
羣惡少於北牖下降簾使女子爲秦聲倨坐&KR0026;之有頃壁者¶
出𪧐選貌美隂大者主河間乃便抱持河間河間號且泣婢¶
夾持之或諭以利或罵且𥬇之河間切顧視持已者甚美左¶
右爲不善者己更得適意鼻息咈然意不能無動力稍縱主¶
者幸一遂焉因擁致之房河間収泣甚適自慶未始得也至¶
日仄食具𩔖呼之食曰吾不食矣且暮駕車相戒歸河間曰¶
吾不歸矣必與是人俱死羣戚反大悶不得巳俱𪧐焉夫&KR0016;¶
來迎莫得見左右力制明日乃肯歸持淫夫大泣齧臂相與¶
盟而後就車旣歸不忍視其夫閉目曰吾病與之百物卒不¶
食餌以善藥揮去心怦怦(張云怦披/耕切音抨)&KR0106;若危柱之絃夫來輙¶
<pb:KR4c0049_SBCK_046-5a>¶
大罵終不一開目愈益惡之夫不勝其憂数日乃曰吾病且¶
死非藥餌能巳爲吾召&KR0017;解除之然必以夜其夫自河間病¶
言如狂人思所以恱其心度無不爲時上惡夜祠其夫無所¶
避旣張具(張音/帳)河間命邑臣告其夫召&KR0017;祝詛上下吏訊驗¶
笞殺之將死猶曰吾&KR0018;夫人吾&KR0018;夫人河間大喜不爲服闢¶
門召所與淫者倮逐爲荒淫(倮力/果切)居一歳所淫者衰益厭乃¶
出之召長安無賴男子晨夜交於門猶不慊(傔苦/簟切)又爲酒壚¶
西南隅已居楼上㣲&KR0026;之鑿小門以女侍餌焉凡來飲酒大¶
鼻者少且壯者美顔色者善爲酒戯者皆上與合且合且窺¶
恐失一男子也猶日呻呼懵懵以爲不足(懵音蒙又母緫/弥登母亘三切)積¶
十餘年病髓竭而死自是雖戚里爲邪行者聞河間之名則¶
掩鼻䠞頞皆不欲道也(䠞与蹙同促也急/也頞音遏鼻頞也)柳先生曰天下之¶
士爲脩㓗者有如河間之始爲妻婦者乎天下之言朋友相¶
<pb:KR4c0049_SBCK_046-5b>¶
慕望有如河間與其夫之切密者乎河間一自敗於強暴誠¶
服其利歸敵其夫猶盗賊仇讎不忍一視其面卒計以殺之¶
無須&KR0119;之戚則凡以情愛相戀結者得不有邪利之猾其中¶
耶亦足知恩之難恃矣朋友固如此况君臣之際尤可畏哉¶
余故私自列云¶
　　　筝郭師墓誌¶
郭師名無名無字父爽雲中大將無各生善音能鼓十三絃¶
(今雅楽清楽筝並十有二絃他楽皆有十三絃潘云鼓絃/竹身楽也一&KR0003;秦人薄義父子爭瑟而分之因以爲名)其¶
爲事天姿獨得推七律三十五調切密&KR0201;靡布爪指運掌掔¶
(掔舊作緊胥山沈公謂當作掔於煥切儀礼曰鈎中指結于/掔掌後節中也又音牽音慳擊也牽也潘云掔烏貫切与腕)¶
(同玉篇/作掔)使木聲絲聲均其所自出屈折愉繹學者無能知自¶
去乳不近葷肉(葷許云/切&KR0424;菜)以是慕浮圗道旣失父母即弃去兄¶
弟自髠緇入代清凉山又南來楚中然遇其故器不能無撫¶
<pb:KR4c0049_SBCK_046-6a>¶
弄呉王宙刺復州或以告乃延入強之宙號知聲音抃蹈以¶
爲神竒㑹宙貶賀州遂以來性愛酒不能巳因縱髮爲黄老¶
術薛道州伯髙抵宙以書必致之至與坐起伯髙襃邪人也¶
(邪余/遮切)𥊏其音至善處輒自爲擊節教閽管謹視出入餌仄栢¶
不食榖三年変服遁逃九疑叢祠中披取之益善親遇終不¶
屑卒乗暴水入小船下&KR1174;嵝山(&KR1174;恭于切/嶁隴主切)求道籙㑹歐陽師¶
死不果受張誡副嶺南又強與偕誡死至是抵余時已得骨¶
髓病日猶鼓音四五行居数日益篤旣病自爲歌死三日葬¶
州北崗西志其詞曰¶
雲州生柳州死年五十病骨髓天與之音今巳矣丁酉之年¶
秋旣季月闕其團於是始(謂九月/十六日)心爲浮屠形道士仁人我¶
哀埋勿弃¶
　　　趙秀才羣墓誌¶
<pb:KR4c0049_SBCK_046-6b>¶
嬰曰死信孤乃立(史記晋景公三年屠岸賈殺趙朔趙同趙/括趙嬰斉滅其族朔妻有遺腹男公孫杵)¶
(臼陳嬰謀匿之至十五/年復与趙田邑如故)王侯丗家天水邑羣字容成系是襲¶
祖某父某仕相及嗟然秀才胡伋伋躰貌之恭藝始習娶于¶
赤水禮猶執南浮合浦遽逺集元和庚寅神永戢問年二紀¶
益以十僕夫反柩當啓蟄瀟湘之交瘞原隰(瘞於例/切埋也)稚妻號¶
呌㓜女泣和者悽欷行路悒(和胡卧切欷香/衣切悒音邑)追&KR0004;憫夭銘兹¶
什¶
　　　太府李卿外婦馬淑誌¶
氏曰馬字曰淑生廣陵母曰劉客倡也淑之父曰揔旣孕而¶
卒故淑爲南康謳者李君爲睦州詆狂冦見誣左官爲循州¶
録過而慕焉納爲外婦偕竄南海上及移永州州之騷人多¶
李之舊日載酒往焉聞其操鳴絃爲新聲撫節而歌莫不感¶
動其音美其容以忘其居之逺而名之辱方幸其若是也元¶
<pb:KR4c0049_SBCK_046-7a>¶
和五年五月十九日積疾卒于湘水之東葬東崗之北垂年¶
二十四銘曰¶
容之丰&KR0006;藝之功𨼆憂以舒和樂雍佳治雕殞逝安窮諧鼓¶
瑟&KR0006;湘之滸嗣靈音&KR0006;永終古¶
増廣註釋音辯唐柳先生外集上¶
