# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:57.496396
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0215-021增廣註釋音辯唐柳先生集-卷第二十一.
<pb:KR4c0049_SBCK_021-1a>¶
増廣註釋音辯唐柳先生集卷第二十一¶
　題序¶
　　　讀韓愈所著毛頴傳後題¶
自吾居夷(謂為永/州司馬)不與中州人通書有來南者時言韓愈爲¶
毛頴傳不能舉其辭而獨大𥬇以爲怪而吾乆不克見楊子¶
誨之來(楊慿/之子)始持其書索而讀之&KR0002;捕龍蛇摶虎豹急與之¶
角而力不敢暇信韓子之怪於文也丗之模擬竄竊取青妃¶
白(四詣切尔/雅曰配也)肥皮厚肉柔䈥脆骨而以爲辭者之讀之也其¶
大𥬇固宜且丗人𥬇之也不以其俳乎(俳音排/戯也)而俳又非聖¶
人之所弃者詩曰善戯謔&KR0006;不爲虐&KR0006;太史公書有滑稽列¶
傳(滑音骨乱也稽音雞同也辨捷之人言非&KR0002;是言是&KR0002;非/䏻乱同異也潘云圜轉縱捨无窮之狀又史記云猶俳諧)¶
(也滑如字稽音計以言/諧語滑利其智計百出)皆取乎有益於丗者也故學者終日¶
討&KR0003;荅問呻吟習復應對進退掬溜播灑(溜力救切/謂洒掃)則罷憊¶
<pb:KR4c0049_SBCK_021-1b>¶
而廢亂(罷与疲同/憊薄拜切)故有息焉游焉之&KR0003;不學操縵不能安絃¶
(操七刀切縵未旦切絃/礼記作弦並出斈記云)有所拘者有所縱也大羮玄酒躰節¶
之薦味之至者而又設以竒異小蟲水草樝梨橘柚苦醎酸¶
辛雖蜇吻裂鼻(蜇音哲蟲螫也/吻武粉切口邊)縮舌澁齒而咸有篤好之者¶
文王之昌蒲𦵔(童云側魚/切亦作菹)屈到之芰(屈九勿切囯/語屈到𥊏芰)曽晢之羊¶
&KR0037;然後盡天下之竒味以足於口獨文異乎韓子之爲也亦¶
將弛焉而不爲虐歟息焉游焉而有所縱歟盡六藝之竒味¶
以足其口歟而不&KR0002;是則韓子之辭&KR0002;壅大川焉其必决而¶
放諸陸不可以不陳也且凡古今是非六藝百家大細穿穴¶
用而不遺者毛頴之功也韓子窮古書好斯文嘉頴之能盡¶
其意故奮而爲之傳以發其欎積而學者得之勵其有益於¶
丗歟是其言也固與異丗者語而貪常嗜𤨏者猶呫呫然(呫/他)¶
(叶切多/言皃)動其喙(呼惠/切)亦勞甚矣乎(一本亦上/有彼字)¶
<pb:KR4c0049_SBCK_021-2a>¶
　　裴墐崇豊二陵集禮後序(墐渠申切/又音僅)¶
傳曰詩書執禮禮不執則不行(一無礼/執二字)自開元制禮大臣諱¶
避去國恤章而山陵之禮遂無所執丗之不學者乃妄取預¶
凶事之&KR0003;(左傳隱公元年/豫凶事非礼也)而大典闕焉由是累聖山陵皆摭¶
拾残缺附比倫𩔖巳乃斥去其後莫能徴永貞元和間天禍¶
仍遘自崇陵至于豊陵(德宗葬崇陵/順宗葬豊陵)不能周歳司空杜公(杜/黄)¶
(裳)由太常相天下連爲禮儀使擇其僚以備損益於是河東¶
裴墐以太常丞隴西辛秘以愽士用焉内之則攅塗秘器象¶
物之宜(攅与菆同徒丸切殯也秘器/作棺象物塗車芻靈之属)外之則復土斤上因山¶
之制(漢丈紀張武爲復土將軍謂穿壙下棺又惠帝紀斥上/注斥開也謂開土地爲冢壙又文帝賛因其山不起墳)¶
上之則顧命典冊與文物以受萬國(刀一/作方)下之則制服節文¶
頒憲則以示四方由其肅恭禮無不備且(晏本/作具)苞并緫統千¶
載之盈縮羅絡旁午百氏之異同搜掦剪截而畢得其中顧¶
<pb:KR4c0049_SBCK_021-2b>¶
問関决而不悖於事議者以爲司空公得其人而&KR0022;典不墜¶
裴氏乃悉取其所刋定及奏復于上辨列于下聮百執事之¶
儀以爲崇豐二陵集禮藏之于太常書閤君子以爲愛禮而¶
近古焉(一本无近字一本无而古/二字一本焉下有者字)昔韋孟以詩禮傳楚而郊¶
廟之制卒正於玄成(韋孟五丗/孫玄成)鄭玄以箋注師漢而禪代之¶
儀卒集於小同(鄭玄孫/名小同)賈&KR0105;以經術起而嘉最好學(賈&KR0105;孫/名嘉)¶
盧植以儒學用而諶爲𥙊法(盧植五/丗孫諶)舊史咸以爲榮今裴氏¶
太尉公以禮匡義嗣(墐之髙祖/裴行儉)侍中公以禮議封禪(曽祖/光庭)祠¶
部公以禮承大事(祖稹迁祠/部貟外郎)大理公以禮輔東宮(父数大/理卿)而¶
墐也以禮奉三陵又能成書以充其闕其爲愛禮近古也源¶
逺乎哉墐字封叔其伯仲咸以文學顯於丗(儆四子堅墐塤/塤皆有文斈)¶
大理之兄正平節公(稹子倩/字容郷)以儀範成家道以文雅經&KR0022;政¶
今相國郇公其宗子也(倩子均/字&KR0002;斉)郇公以孝友勤勞&KR0045;于家&KR0022;¶
<pb:KR4c0049_SBCK_021-3a>¶
(一无/楊字)遊其門&KR0002;聞韶濩(亦作/護)入其廟如至鄒魯恩溢乎九族¶
禮儀乎他門則封叔之習禮也其出於孝弟歟成書也其本¶
於忠敬歟由於家而逹於&KR0022;國其取榮於史氏也果矣¶
　　　柳宗直西漢文𩔖序(宗直子厚/之從弟)¶
左右史混乆矣言事駁亂尚書春秋之旨不立自左丘明傳¶
孔氏太史公述歴古今合而爲史記迄于今交錯相糺(即紏/字)¶
莫能離其&KR0003;獨左氏國語紀言不叅於事戰國䇿春秋後語¶
(𣈆孔&KR0283;以𢧐國䇿所書爲未盡善乃引/太史公所記參其同異號春秋後語)頗本右史尚書之制¶
然無古聖人蔚然之道大抵促數耗矣(数音速/出楽記)而後之文者¶
寵之(竉一本/作襲)文之近古而尤壯麗莫&KR0002;漢之西京班固書傳¶
之吾甞病其畔散不屬(之欲/切)無以考其變欲采比義㑹年長¶
疾作駑墮愈日甚未能勝也幸吾弟宗直愛古書樂而成之¶
搜討磔裂(磔陟/格切)攟摭融結(攟俱運切摭之/石切拾取也)離而同之與𩔖推¶
<pb:KR4c0049_SBCK_021-3b>¶
移不易時月而咸得從其條貫森然&KR0002;開羣玉之府指揮聮¶
累圭璋琮璜之狀各有列位不失其叙雖第其價可也以文¶
&KR0026;之則賦頌詩歌書奏詔䇿辯論之辭畢具以語&KR0026;之則右¶
史紀言尚書戰國䇿成敗興壞之&KR0003;大備無不苞也噫是可¶
以爲學者之端耶始吾少時有路子者自賛爲是書吾嘉而¶
叙其意而其書終莫能具卒俟宗直也故刪取其叙繫于左¶
以爲西漢文𩔖首紀殷周之前其文簡而野魏𣈆以降則盪¶
而靡得其中者漢氏漢氏之東則旣衰矣當文帝時始得賈¶
生明儒術武帝尤好焉而公孫弘董仲舒司馬遷相如之徒¶
作風雅益盛敷施天下自天子至公卿大夫士庶人咸通焉¶
於是宣於詔䇿逹於奏議諷於辭賦傳於歌謡由髙帝訖于¶
哀平王莽之誅四方之文章蓋爛然矣史臣班孟堅修其書¶
㧞其尤者充于簡𠕋則二百三十年間列辟之逹道名臣之¶
<pb:KR4c0049_SBCK_021-4a>¶
大範賢能之志業黔&KR0058;之風美列焉&KR0002;乃合其英精(一作/菁)離¶
其變通論次其叙位必俟斈古者興行之唐興用文理(一作/章)¶
貞元間文章特盛本之三代浹于漢氏與之相準於是有能¶
者取孟堅書𩔖其文次其先後爲四十卷¶
　　楊評事文集後序(楊凌)¶
賛曰文之用辭令褒貶導&KR0045;諷諭而巳雖其言鄙野足以備¶
於用然而闕其文采固不足以竦動其聽夸示後學立言而¶
朽君子不由也故作者抱其根源而必由是假道焉作於聖¶
故曰經述於才故曰文文有二道辭令褒貶本乎著述者也¶
導&KR0045;諷諭本乎比興者也著述者流蓋出於書之謨訓易之¶
象系春秋之筆削其要在於髙壯廣厚詞正而理備謂宜藏¶
於簡𠕋也比興者流蓋出於虞夏之詠歌殷周之風雅其要¶
在於麗則清越言暢而意美謂宜流於謡誦也兹二者考其¶
<pb:KR4c0049_SBCK_021-4b>¶
旨義乖離不合故秉筆之士&KR0106;偏勝獨得而罕有兼者焉厥¶
有能而專美命之曰藝成雖古文雅之盛丗不能並肩而生¶
唐興以來稱是選而不怍者梓潼陳拾遺(陳子/昂)其後燕文貞¶
以著述之餘攻比興而莫能極(張&KR0003;封燕囯/公謚文貞)張曲江(張九齡/韶州人)¶
(天下称曲江/公而不名)以比興之隟(音/隙)窮著述而不克備(一有作/者二字)其餘¶
各探一隅相與背馳於道者其去彌逺文之難兼斯亦甚矣¶
&KR0002;楊君者少以篇什著聲於時其炳耀尤異之詞諷誦于文¶
人滿盈于江湖逹于京師晚節徧悟文體尤䆳叙述學冨識¶
逺才涌未巳其雄傑老成之風與時増加旣𫉬是不數年而¶
夭其季年所作尤善其爲鄂州新城頌諸葛武侯傳論餞送¶
梓潼陳衆甫汝南周愿河東裴泰武都符義府(符一/作何)太山羊¶
士諤隴西李鍊凡六序廬山禪居記辭李常侍啓逺遊賦七¶
夕賦皆人文之選巳用是陪陳君之後其可謂具躰者欤嗚¶
<pb:KR4c0049_SBCK_021-5a>¶
呼公旣悟文而疾旣即功而廢廢不逾年大病及之卒不得¶
窮其工竟其才遺文未克流于丗休聲未克充於時凡我從¶
事於文者所宜追惜而悼慕也宗元以通家脩好㓜𫉬省謁¶
故得奉公元兄命(凌之/兄慿)論次篇簡遂述其制作之所詣以繫¶
于後¶
　　　濮陽呉君文集序(呉武陵/之父)¶
博陵崔成務甞爲信州從事爲余言邑有聞人濮陽呉君弱¶
齡長鬛而廣顙好學而善文居郷黨未甞不以信義交於物¶
敎子弟未甞不以忠孝端其本以是卿相賢士率與亢禮余¶
甞聞而志乎心㑹其子偘(口旱切与侃/同又去声)更名武陵升進士得¶
罪來永州因奉其先人文集十卷再拜請余以文冠其首余¶
得徧&KR0026;焉其爲辭賦有戒茍冐陵僣之志其爲詩歌有交王¶
公文人之義其爲誄誌吊𥙊有孝恭慈仁之誠而多㪯六經¶
<pb:KR4c0049_SBCK_021-5b>¶
聖人之大㫖發言成章有可&KR0026;者古之司徒必求秀士由郷¶
而升之天官古之太史必求人風陳詩以獻于法宫然後材¶
不遺而志可見近丗之居位者或未能盡用古道故呉君之¶
行不昭而其辭不薦雖一命于王而終伏其志嗚呼有可惜¶
哉武陵又論次誌傳三卷継于末其官氏及他才行甚具云¶
　　　王氏伯仲唱和詩序¶
僕聞之丗其家業不隕者雖古猶今也求之於今而有𫉬焉¶
王氏子某與余通家代爲文儒自先天以來(睿宗/年号)䇿名聞逹¶
秉毫翰而踐文昌登禁掖者紛綸華耀継武而起士大夫掉¶
鞅於文囿者(掉徒弔切正/也鞅音養)咸不得攀而倫之乙亥歳(貞元十/一年号)¶
某自南徐來(南徐/潤州)執文貺予詞有逺致又著論非班超不能¶
讀父兄之書而乃徼狂疾之功以爲名吾知其奉儒素之道¶
專矣間以兄弟嗣來京師㑹于舊里&KR0002;璩瑒在魏(璩音渠瑒/徒朗切及)¶
<pb:KR4c0049_SBCK_021-6a>¶
(仗挭丑亮二切後漢應奉子珣/珣子璩字休璉璩兄瑒字德璉)機雲入洛(陸杭/二子)由是正聲迭¶
奏雅引更和播塤箎之音韻調律吕之氣候穆然清風發在¶
簡素文章之胄&KR0154;能及兹况宗兄(王緯爲塩/鐵轉運使)握炳然之文以¶
賛𨵿石廌冠銀章(廌宅買切/即豸字)榮映江湖則嚮時之美談必復¶
其始某也謂余傳卜氏之學(卜子夏/作詩序)宜叙于首章操斧於班¶
郢之門(潘云班與般同即公輸子/又莊子云郢人善塗墍者)斯強顔耳詩凡&KR0002;干首¶
増廣註釋音辯唐柳先生集卷之二十一¶
<pb:KR4c0049_SBCK_021-6b>¶
