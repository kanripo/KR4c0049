# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:56.850146
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0215-006增廣註釋音辯唐柳先生集-卷第六.
<pb:KR4c0049_SBCK_006-1a>¶
増廣註釋音辯唐栁先生集卷之六¶
　碑¶
　　曹溪第六祖賜謚大鑒禪師碑¶
(六祖名惠/能姓盧氏)¶
扶風公廉問嶺南三年(馬揔扶風人爲/嶺&KR0047;節度使)以佛氏第六祖未有¶
稱號䟽聞于上詔謚大鑒禪師塔曰靈照之塔元和十年十¶
月十三日下尚書祠部符到都府公命部吏洎州司功&KR0122;告¶
于其祠幢蓋鍾鼓(幢傳/江切)増山盈谷萬人咸㑹&KR0002;聞&KR0017;神其時¶
學者千有餘人莫不欣踴奮厲如師復生則又感悼涕慕如¶
師始亡因言曰自有生物則好闘奪相賊殺䘮其本實誖乖¶
滛流(張云誖蒲/昧切乱也)莫克返于&KR0004;孔子無大位没以餘言持丗更¶
楊墨黄老益雜其術分裂而吾浮圖&KR0003;後岀推離還源合所¶
謂生而静者(記楽記人生而/静天之性也)梁氏好作有爲師逹摩譏之空¶
<pb:KR4c0049_SBCK_006-1b>¶
術益顯(傳灯録梁武帝問逹摩曰朕造寺冩經度僧不可勝/紀有何功德師曰並無功德此但人天小果如影隨)¶
(形雖有/非實)六傳至大鍳(逹摩本天笁王子得禅宗妙法云自釋/迦相傳有衣鉢爲記丗称傳授逹摩傳)¶
(惠可爲二祖惠可傳璨爲三祖璨傳道信爲/四祖信傳弘忍爲五祖忍傳惠能爲六祖)大鍳始以能勞¶
苦服役(能即一/耐字)聽其言言希以究師用感動遂受信具(衣鉢/也)¶
遁隱南海上人無聞知又十六年度其可行(度待/洛切)乃居曹溪¶
(韶州地名唐咸亨末/能住韶州宝林寺)爲人師㑹學去來甞數千人其道以無¶
爲爲有以空洞爲實以廣大不蕩爲歸其教人始以性善終¶
以生善不假耘鋤本其静矣中宗聞名使幸臣再徴不能致¶
取其言以爲心術其&KR0003;具在今布天下凡言禪皆本曹溪大¶
鍳去丗百有六年凡治廣部而以名聞者以十數莫能掲其¶
號乃今始告天子得大謚豐佐吾道其可無辭公始立朝(謂/馬)¶
(揔)以儒重刺䖍州都護安&KR0047;由海中大蛮夷連身毒之西(潘/云)¶
(身毒史記上音&KR0162;下音篤前漢下音篤一名天篤/浮圖胡是也又西&KR0047;夷傳注即天笁亦曰&KR0162;篤)浮舶聽命¶
<pb:KR4c0049_SBCK_006-2a>¶
咸&KR0013;公德受旂纛節㦸(童云纛杜皓切翳也舞者所执徒沃/切羽葆幢又徒刀大到二切潘云大)¶
(到切羽毛幢也以犛牛尾為之大/如斗或在騑頭或在衡又音毒)來莅&KR0047;海属國如林不殺¶
不怒人畏無噩(逆各切譁訟也潘云周/礼噩當爲驚愕之愕)允克光于有仁昭列¶
大鍳莫如公冝其徒之老乃易石于宇下使來謁辭其辭曰¶
逹摩乾乾傳佛語心六承其授大鍳是臨勞勤專黙終揖于¶
深(揖一本/作挹)抱其信器行海之隂其道爰施在溪之曹厖合猥¶
附不夷其髙傳告咸陳惟道之褒生而性善在物而具荒流¶
奔軼(徒結/切)乃萬其趣匪思愈亂匪覺滋誤由師内鍳咸𫉬于¶
素不植乎根不耘乎苗中一外融有粹孔昭在帝中宗聘言¶
于朝隂翊王度俾人逍遥越百有六祀號謚不紀由扶風公¶
告今天子尚書旣復大行乃誄(潘云魯水切壘也/壘述前人之功德)光于南土¶
其法再起厥徒萬億同悼齊喜惟師教所&KR0013;洎扶風公所履¶
咸戴天子天子休命嘉公德美溢于海夷浮圖是視師以仁¶
<pb:KR4c0049_SBCK_006-2b>¶
傳公以仁理謁辭圖堅永胤不巳¶
　　　&KR0047;岳彌陁和尚碑(陁一本/作陀)¶
在代宗時有僧法照爲國師乃言其師&KR0047;岳大長老有異德¶
天子&KR0047;嚮而禮焉度其道不可徴乃名其居曰般舟道&KR0163;(般/舟)¶
(和尚盖/日悟也)用尊其位公始居山西&KR0047;巖石之下人遺之食則食¶
不遺則食土泥茹草木其取衣𩔖是&KR0047;極海裔北自幽都來¶
求厥道或值之崖谷羸形垢面躬&KR0018;薪槱(音酉以/九切)以爲僕役¶
而媟之(媟音/薛)乃公也凡化人立中道而教之權俾得以疾至¶
故示專念書塗巷刻谿谷丕勤誘掖以援于下不求而道備¶
不言而物成人皆&KR0018;布帛斬木石委之巖户不拒不營祠宇¶
旣具以洎于德宗申詔褒立是爲彌陁寺施之餘則與餓疾¶
者(施施/智切)不尸其功公始學成都唐公次資川詵公詵公學於¶
東山忍公(姓周黄梅/人即五祖)皆有道至荆州進學玉&KR3110;眞公眞公授¶
<pb:KR4c0049_SBCK_006-3a>¶
公以衡山俾爲教魁人從而化者以萬計&KR0004;法照居廬山由¶
正定趣安樂國(由一本/作中)見蒙惡衣侍佛者佛告曰此衡山承¶
逺也出而求之肖焉乃從而學傳教天下由公之訓公爲憎¶
凡五十六年其壽九十一貞元十八年七月十九日終于寺¶
葬于寺之南岡刻石于寺大門之右銘曰¶
一氣廻薄茫無窮其上無&KR0004;下無終離而爲合蔽而通始末¶
或異今焉同虚無混冥道乃融聖神無跡示教功公之率衆¶
峻以容公之立誠放其中(放本或/作教)服庇草木蔽穹隆仰攀俯¶
取食以充形遊無極交大雄天子稽首師順風四方奔走雲¶
之從經始㝷尺成靈宫始自蜀道至臨洪咨謀往復窮眞宗¶
子弟傳教國師公化流萬億代所崇奉公寓形於南岡㓜曰¶
弘願惟孝㳟立之兹石書玄蹤¶
　　　岳州聖安寺無姓和尚碑¶
<pb:KR4c0049_SBCK_006-3b>¶
維某年月日岳州大和尚終於聖安寺凡爲僧&KR0002;干年年&KR0002;¶
干有名無姓丗莫知其閭里宗族所設施者有問焉而以告¶
曰性吾姓也其原無&KR0004;其胄無終承于釋師以系道本吾無¶
姓耶法劒云者我名也實且不有名惡乎存吾有名耶性海¶
吾郷也法界吾宇也戒爲之墉惠爲之户以守則固以居則¶
安吾閭里不具乎度門道品其數無極菩薩大士其衆無涯¶
(潘云菩薄胡切薩桑葛切佛書云菩/提薩埵唐言斍有情也從簡称菩薩)吾與之戚而不吾異也¶
吾宗族不大乎其道可聞者如此而止讀法華經金剛般&KR0002;¶
經數逾千萬(潘云般北末切&KR0002;而/也切&KR0394;語謂智惠也)或譏以有爲曰吾未甞作¶
嗚呼佛道逾逺異端競起唯天台大師爲得其&KR0003;和尚紹承¶
本統以順中道凡受教者不失其宗主物流動趣向混亂惟¶
極樂正師爲得其歸和尚勤求端慤以成至願凡聽信者不¶
惑其道或譏以有跡曰吾未甞行始居房州龍興寺中徙居¶
<pb:KR4c0049_SBCK_006-4a>¶
是州作道&KR0163;於楞伽北峯(楞音稜/伽音茄)不越閫者五十祀和尚凡¶
所嚴事皆丗髙德始出家事而依者曰卓然師居南陽立山¶
葬岳州就受戒者曰道頴師居荆州弟子之首曰懷逺師居¶
長沙安國寺爲南岳戒法&KR0010;來侍師㑹其終遂以某日葬于¶
卓然師塔東&KR0002;干歩銘曰¶
道本於一離爲異門以性爲姓乃歸其根無名而名師教是¶
尊假以示物非吾所存大郷不居大族不親淵懿内朗沖虚¶
外仁聖有遺言是究是勤惟動惟黙逝如浮雲教乆益微丗¶
罕究陳爰有大智出其眞門(一本/作論)師以顯示俾民惟新情動¶
生變物由湮淪爰授樂國參乎化原師以誘導俾民不昏道¶
用不作神行無迹晦明俱如生死偕寂法付後學施之無斁¶
(夷益切/厭也)葬從我師無忘眞宅薦是昭銘刻兹貞石¶
　　　碑隂記¶
<pb:KR4c0049_SBCK_006-4b>¶
無姓和尚旣居是山曰凡吾之求非在外也吾不動矣弘農¶
楊公炎自道州以宰相徴過焉以爲冝居京師強以行不可¶
將以聞曰願間&KR0010;乃往明年楊去相位竄謫&KR0047;海上終如其¶
志趙郡李蕚辯博人也爲岳州盛氣欲屈其道聞一言服爲¶
弟子河東裴藏之舉族受教京兆尹弘農楊公某(楊/慿)以其隱¶
地爲道&KR0163;奉和州刺史張惟儉買西峯廣其居凡以貨利委¶
堂下者不可選紀受之亦無言將終命其大弟子懷逺授以¶
道妙終不告其姓或曰周人也信州刺史李某爲之傳(李/位)長¶
沙謝楚爲行&KR0250;博陵崔行儉爲性守一篇凡以文辭道和尚¶
功德者不可悉數弘農公自餘杭(楊慿自臨賀尉/徙抗州刺史)命以行狀¶
來懷逺師自長沙以傳來使余爲碑旣書其辤故又假其隂¶
以記¶
　　　龍安海禪師碑¶
<pb:KR4c0049_SBCK_006-5a>¶
佛之生也逺中國僅二萬里其没也距今兹僅二千&KR0010;故傳¶
道益微而言禪最病拘則泥乎物誕則離乎眞眞離而誕益¶
勝故今之空愚(一作空/空愚夫)失惑縱傲自我者皆誣禪以亂其教¶
冒于嚚昏(嚚魚/巾切)放于淫荒其異是者長沙之&KR0047;曰龍安師師¶
之言曰由迦葉至師子二十三丗而離離而爲逹摩(潘云迦/居牙切)¶
(葉書渉切是釋迦大弟子一名飲光逹摩摩當作/磨莫卧切西天第二十八祖東震旦士謂之&KR0004;祖)由逹摩至¶
忍五丗而益離離而爲秀爲能(神秀姓李氏隋末出家事弘/忍弘忍卒秀乃居常陽山同)¶
(斈僧惠能姓盧氏弘忍卒往韶州宝林寺/天下散傳其道謂秀爲北宗能爲&KR0047;宗)南北相訾(音紫/毁也)反¶
戾闘狠其道遂隱嗚呼吾將合焉且丗之傳書者皆馬鳴龍¶
樹道也二師之道其書具存徴其書合於志可以不慁(胡困/切)¶
於是北學於惠隱南求於馬素咸黜其異以蹈乎中乖離而¶
愈同空洞而益實作安禪通明論推一而適萬則事無非眞¶
混寓而歸一則眞無非事推而未甞推故無適混而未甞混¶
<pb:KR4c0049_SBCK_006-5b>¶
故無歸塊然趣定至于旬時是之謂施用茫然同俗極乎流¶
動是之謂眞常居長沙在定十四日人即其處而成室宇遂¶
爲寳應寺去于湘之西人又從之&KR0018;大木礱宻石以益其居¶
(礱音/聾)又爲龍安寺焉尚書裴公某李公某侍郎吕公某楊公¶
某(裴胄李巽/吕渭楊慿)御史中丞房公某咸尊師之道執弟子禮凡年¶
八十一爲僧五十三朞元和三年二月九日而没其弟子玄¶
斍洎懷直浩&KR0004;等狀其師之行謁余爲碑曰師周姓如海名¶
也丗爲士父曰擇交同州録事參軍叔曰擇從尚書禮部侍¶
郎師始爲釋其父逹之志使仕至成都主簿不樂也天寳之¶
亂復其&KR0004;心甞居京師西明寺又居岣嶁山(張云岣嶁拘𫃵/二音岣又音古)¶
(后切嶙/力后切)終龍安寺葬其原銘曰¶
浮圖之修其奥爲禪殊區異丗誰得其傳遁隱乖離浮游散¶
迁莫徴旁行(胡郎/切)徒聽浮言空有互闘南北相殘誰其㑹之¶
<pb:KR4c0049_SBCK_006-6a>¶
楚有龍安龍安之德惟斍是則苞并絶異表正失惑貌眛形¶
静功流無極動言有爲弥寂而黙祠廟之嚴我居不飾貴賤¶
之來我道無得逝耶匪追至耶誰抑惟丗之幾惟道之微旣¶
陳而明乃去而歸象物徒設眞源無依後學誰師嗚呼兹碑¶
(一作動/言事爲)¶
増廣註釋音辯唐柳先生集卷之六¶
<pb:KR4c0049_SBCK_006-6b>¶
