# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:56.931440
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0215-008增廣註釋音辯唐柳先生集-卷第八.
<pb:KR4c0049_SBCK_008-1a>¶
増廣註釋音辯唐栁先生集卷之八¶
　行狀¶
　　　段太尉逸事狀(段秀實)¶
太尉始爲涇州刺史時(大暦十/二年)汾陽王以副元帥居蒲(郭子/儀治)¶
(河中即/蒲州)王子晞(音希汾陽/王之子)爲尚書領行營節度使寓軍邠州¶
(邠悲/巾反)縱士卒無頼邠人偷&KR0285;&KR0064;惡者卒以貨竄名軍伍中(卒/一)¶
(本作率竄/取乱切)則肆志吏不得問日羣行丐取於市不嗛(張云音/歉不蒲)¶
(也)輒奮擊折人手足椎釜鬲甕盎盈道上(童云鬲音歴鼎属/盎於浪切瓦盆属)¶
把臂徐去(把一/作&KR0221;)至撞殺孕婦人(撞傳/江切)邠寧節度使白孝德以¶
王故(邠寕節度使/姓白名孝德)戚不敢言太尉自州以狀白府願計事至¶
則曰天子以生人分公理(分一作付/理治也)公見人&KR0013;暴害因恬然¶
且大亂&KR0002;何孝徳曰願奉教太尉曰某爲涇州甚適少事今¶
不忍人無冦暴死以亂天子邊事公誠以都虞候命某者能¶
<pb:KR4c0049_SBCK_008-1b>¶
爲公巳亂(爲去声/巳止也)使公之人不得害孝德曰幸甚如太尉請¶
旣署一月晞軍士十七人入市取酒又以刃刺酒翁壞醸器¶
(壞音怪醸/女亮切)酒留溝中(留一/作流)太尉列卒取十七人皆斷頭注槊¶
上(童云音朔/長矛也)植市門外晞一營大譟盡甲孝德震恐召太尉¶
曰將奈何太尉曰無傷也請辭於軍孝德使數十人從太尉¶
太尉盡辭去解佩刀選老躄者一人(張云躄蒲結切又/俾亦切不能行)持馬¶
至晞門下甲者出太尉&KR0015;且入曰殺一老卒何甲也吾戴吾¶
頭來矣甲者愕因諭曰尚書固&KR0018;&KR0002;屬耶副元帥固&KR0018;&KR0002;屬¶
耶奈何欲以亂敗郭氏爲白尚書出聽我言晞出見太尉太¶
尉曰副元帥勲塞天地當務始終今尚書恣卒爲暴暴且亂¶
亂天子邊欲誰歸罪罪且及副元帥今邠人惡子弟以貨竄¶
名軍籍中殺害人如是不止幾日不大亂大亂由尚書出人¶
皆曰尚書&KR0029;副元帥不戢士然則郭氏功名其與存者幾何¶
<pb:KR4c0049_SBCK_008-2a>¶
言未畢晞再拜曰公幸教晞以道恩甚大願奉軍以從顧叱¶
左右曰皆解甲散還火伍中敢譁者死太尉曰吾未晡食(張/云)¶
(音逋/晚食)請假設草具旣食曰吾疾作願留&KR0043;門下命持馬者去¶
亘日來還卧軍中晞不解衣戒候卒擊柝衛太尉旦俱至孝¶
德所謝不能請改過邠州由是無禍先是太尉在涇州爲營¶
田官涇大將焦令諶(童云氏壬/切信也)取人田自占數十頃給與農¶
曰且熟歸我半是&KR0010;大旱野無草農以告諶諶曰我知入數¶
而巳不知旱也督責益急且飢死無以償即告太尉太尉判¶
狀辭甚巽使人求諭諶諶盛怒召農者曰我畏段某耶何敢¶
言我取判鋪背上以大杖擊二十垂死輿來庭中太尉大泣¶
曰乃我困汝即自取水洗去血裂裳衣瘡(衣於/旣切)手注善藥旦¶
夕自哺農者(童云哺音/逋啜也)然後食取&KR0016;馬賣市榖代償使勿知¶
淮西寓軍帥尹少榮剛直士也入見諶大罵曰汝誠人耶涇¶
<pb:KR4c0049_SBCK_008-2b>¶
州野如赭(音者/赤土)人且飢死而必得榖又用大杖擊無罪者段¶
公仁信大人也而汝不知敬今段公唯一馬賤賣市榖入汝¶
汝又取不恥凡爲人傲天災犯大人擊無罪者又取仁者榖¶
使主人出無馬汝將何以視天地尚不愧奴&KR0571;耶(&KR0571;郎/計切)諶雖¶
暴抗然聞言則大愧流汗不能食曰吾終不可以見段公一¶
夕自恨死及太尉自涇州以司農徴戒其族過歧朱泚(童云/此礼)¶
(切)幸致貨幣愼勿納及過泚固致大綾三百疋太尉壻韋晤¶
堅拒不得命至都太尉怒曰果不用吾言晤謝曰處賤無以¶
拒也太尉曰然終不以在吾第以如司農治事堂棲之梁木¶
上泚反太尉終吏以告泚泚取視其故封識具存(識音/志)¶
　　　太尉逸事如右¶
元和九年月日永州司馬貟外置同正貟柳宗元謹上史館¶
今之稱太尉大節者出入以爲武人一時奮不慮死以取名¶
<pb:KR4c0049_SBCK_008-3a>¶
天下不知太尉之所立如是宗元甞出入歧周邠斄間(童云/斄后)¶
(稷所封/音邰)過眞定北上馬嶺歷亭鄣堡戍(鄣之/向切)竊好問老校退¶
卒能言其事太尉爲人姁(姁火羽/切)常伭首拱手行歩(行一/作促)言¶
氣卑弱未甞以色待物人視之儒者也遇不可必逹其志决¶
非偶然者㑹州刺史崔公來言信行直備得太尉遺事覆校¶
無疑或恐尚逸墜未集太史氏敢以狀私於執事謹狀¶
　　　故銀青光禄大夫右散&KR0016;常侍輕車都尉冝城縣開¶
　　　國伯柳公行狀(栁渾)¶
　　　　曽祖善才皇荆王侍讀¶
　　　　祖尚素皇潤州曲阿縣令¶
　　　　父慶休皇㴾海郡縣丞贈蔡州刺史工部尚書¶
　　　　汝州梁縣梁城郷思義里柳渾年七十四狀¶
公字惟深(一字/夷曠)其先河東人晉永嘉年有濟南太守卓者(柳/純)¶
<pb:KR4c0049_SBCK_008-3b>¶
(子/卓)去其土代仕江左(代一本/作往)公實後之柳氏自黄帝后稷降¶
于周魯以字命族因地受氏載在左氏内外傳(去声魯孝公/子伯展展孫)¶
(無駭賜姓展氏无駭生禽字季為魯士師食邑柳下謚曰惠/固以柳為氏魯為楚滅㧕氏入楚楚爲秦滅乃還晋之觧縣)¶
(爲河/東人)及太史公書自卓至公十有一代爲士林盛族著于南¶
朝歷代史及柳氏家牒惟公質貌魁傑度量宏大弘和愽逹¶
而遇節必立恢曠放弛而應機能断(去/声)其居室奉養撫字之¶
誠儀于宗戚而内行著焉其莅政柔仁端直之德洽于府寺¶
而外美彰焉凡爲學略章句之煩亂採摭奥㫖(摭之石/切拾也)以知¶
道爲宗凡爲文去藻飾之華靡汪洋自肆以適已爲用自始¶
學至于大成躭&KR0285;文籍(躭都/含切)注意鑚礪(鑚祖/官切)倦不知游息威¶
不待櫌楚(榎古/雅切)儒言經㫖(經一/作雅)夙有聞知年十餘歳有稱神¶
巫來告曰&KR0002;相法當夭且賤(夭上声/&KR0002;汝也)幸而爲釋可以緩而死¶
耳位禄非&KR0002;事也公諸父素加撫愛&KR0057;所信異遽命奪去其¶
<pb:KR4c0049_SBCK_008-4a>¶
業從巫之言也(一本無/之字)公不可且曰夫性命之理聖人所罕¶
言搢紳者所不道巫何爲而能盡之也且令從之而生去聖¶
人之教而爲異術不&KR0002;速死之愈也於是爲學甚篤其在童¶
㓜固不惑於怪譎矣(童云譎古穴切/&KR0003;文&KR0096;詐也)開元中舉汝州進士計¶
偕百數公爲之冠(音貫/後同)禮部侍郎韋陟異而目之一舉上第¶
調受宋州單父尉(調去声/父上声)操断舉措通乎細大絜廉撿守形¶
於造次加雲&KR0016;尉秩滿江南西道連帥聞其名辟至公府(帥/所)¶
(&KR0011;切辟音璧謂爲江/西採訪皇甫先判官)以信州都邑人罹凶害(罹鄰知/切遭也)靡弊殘¶
耗假守永豐令公於是用重典以威姦暴(童云重直隴切周/礼刑乱囯用重典)¶
鋪大和以惠鰥&KR0276;(陵之/切)敺除物害(敺即/驅字)消去人隱吏無招權¶
乾没之患政無犯令尨茸之蠧(張曰尨茸乱貌尨音&KR0041;一音/莫江切茸如容切蠧音妬)¶
宰制聽断漸於訟息耕夫復於封壃商旅交於関市旣庶而¶
冨廉恥興焉旣富而教庠塾列焉(塾音孰門/内之斈)里閈大變克有¶
<pb:KR4c0049_SBCK_008-4b>¶
能稱遂表爲洪州豐城令到職如永豐之政而仁厚加焉授¶
衢州司馬夫器宏者恥効以圭撮之任(撮蒼括切量容六十/四&KR0112;為圭四圭為撮)¶
足逸者難局以㝷常之地公遂㓕迹藏用遁隱于武寧山羣¶
公交書諸侯走幣皆謝絶不就方將究賢人之業窮君子之¶
儒味道&KR0254;以代膏梁含德輝而輕紱冕遺榮養素恬淡如也¶
朝右籍甚有聲徴拜御史公曰君命也安敢逃乎即日裝束¶
上道公常好大體不爲細家之迫速(一本/作束)非其志也以疾辭¶
授右&KR0024;闕不隱忠以固位不形直以奸名(童云奸音干有/本誤作姧非也)除¶
殿中侍御史賜緋魚袋赴江西與租庸使議復槯鐵(榷音/角)及¶
常平倉便宜制置得以專任和鈞関石之緒出納平準之冝¶
國利人逸得其要道遷侍御史充江南西路都團練判官時¶
屬支郡不知連帥之職公請出廵盡征之地大詰姦謬所至¶
風動其有非常之政&KR0073;于人者必舉其課績歸之使府又以¶
<pb:KR4c0049_SBCK_008-5a>¶
文采殷勤歌詠之俾其風謡頌聲聞于他部逹于京師而後¶
巳改祠部貟外郎轉司勲郎中餘如故就拜&KR0061;州刺史公於¶
是酌古良牧之政冝于今者宗而奉之考諸理國之&KR0003;稱于¶
人者承而守之均利器用以致其冨昭明物則以教之禮示¶
優&KR0073;之德以周惠利緩九賦推廣厚之心以固和慈保萬人¶
明其制量臨長羣吏示之法禁考中備敗無不得其極理行¶
髙第朝廷休之召拜諌議大夫充浙江東西道黜陟使將舉¶
其能政端于外&KR0022;也公則修虞書之考績舉漢代之課第處¶
事詳諦無依違故縱之敗奉法端審無隱忌峭刻之文(峭七/肖切)¶
時分部所繋於公&KR0057;重凌江並海(童云上蒲浪切近也列子/並歌並進又音竝上声)¶
竟呉越之域皆所莅焉復命稱職加朝散大夫又拜左庶子¶
集賢殿學士奉翊儲后修其宫政統理文籍紀于祕府拜尚¶
書右丞直而多容簡而有制去苛削之文而吏皆率法務弘¶
<pb:KR4c0049_SBCK_008-5b>¶
大之道而政不失中加銀青光禄大夫迁右散&KR0016;常侍涇卒¶
之亂公以變起卒遽(卒即/倅字)盡室奔匿于終南山賊徒訪公所¶
在追以相印旣及公而問焉公變名氏以紿之(張云江南呼/欺曰給音怠)¶
&KR0162;家屬以委之賊遂執公愛子榜箠訊問(張云榜比孟切笞/也張敖傳載貫髙)¶
(榜笞/数千)折其右肱而公不之顧即歩入窮谷披草逕踰秦嶺由¶
襃駱朝于行宫上嘉其誠節不時召見公頓首流涕累陳計¶
畫賊平筞勲(筞即/䇿字)賜輕車都尉封宜城縣開國伯拜尚書兵¶
部侍郎&KR0004;公名載字元輿至是奏請改命以滌僞署之汙是¶
歳盗據淮滸(淮西節度/李希烈反)方議討戮宰相以大理評事李元平¶
者有名以爲才堪攘　拜爲汝州羣臣望聲徇利者皆曰德¶
舉公獨慷&KR0099;(工囗朗切/下口溉切)言於朝曰是夫喋喋衒玉而賈石者¶
也(喋音牒多言衒/扄縣切賈音古)王&KR0283;誤天下殷浩敗中軍華而不實異代¶
同德往且見獲何　之攘時人不之信也未幾盗襲汝州以¶
<pb:KR4c0049_SBCK_008-6a>¶
元平歸凡百莫不嗟服焉俄以本官同中書門下平章事登¶
翊聖皇匡弼大政造膝盡規諌之志當事無矜大之容援下¶
情于上以酌天心順嘉謩于外用彰君德故致績用茂著而¶
人罕知之然其章布於外敷聞在下者十一二焉貞元&KR0004;上¶
以甸服長人天下理本於是親擇郎吏分宰於京師外部未¶
幾而人謡大和擊壤之頌歸於帝力上召丞相告之左僕射¶
平章事張延賞抃蹈稱慶公俯伏不賀且曰甸服之政固宜¶
愼重然則此屑屑者特京兆尹之職耳陛下當擇臣輩以輔¶
聖德臣當選京兆以承大化京兆當求令長以親細事夫然¶
後宜捨此而致理可謂愛人矣然非王政之大倫也不知所¶
賀上深然之漢惠恱曹參之言絳侯慙曲逆之對(曲逆音去/遇一音皆)¶
(如字縣名陳平所封絳縣名周/勃所封謂對决獄錢榖之問)考之前志我無&KR0018;焉旣而西¶
戎乗間入邑詐以請盟(間去声吐蕃尚結/賛請㑹盟平涼)侍中北平王燧(馬/燧)¶
<pb:KR4c0049_SBCK_008-6b>¶
建議許之自公卿以下莫有異慮公獨陳謀獻畫言戎之詐¶
固不可許竟留中不下而前議遂行於是冊命上將(去声命/軍瑊爲)¶
(㑹盟/吏)莅盟諸戎戎果縱兵逼好大&KR0460;掠而去上召對前殿嘉¶
歎者乆之時諌臣有廷爭䧟於訕上者上未之善也公從容¶
候間陳古以諷所以示寛&KR0073;之德招讜正之言詞㫖切直意¶
氣勤懇動合聖謩卒見納用無何工人有以理乗輿服器得¶
罪于左右者(唐傳云玉工作帶設毁/一銙私市佗玉足之)有司以盗易御物請論¶
如法制&KR0004;可之公不奉詔因抗䟽曰跡其罪狀未甚指明方¶
春殺人恐傷和氣上覧之大恱即原其罪刑官慎恤之事正¶
於&KR0022;典聖君含育之德彰于天下論者難之時上相與光禄¶
卿裴腆不恊候公休沐以御酒或闕隂請貶之制命旣行公¶
堅執不下請訊支計之吏校其供入之實原本定罪窮理辯¶
刑而腆竟&KR0023;宥克復本職白志貞有羇靮之勤(靮音的/馬韁)獻利¶
<pb:KR4c0049_SBCK_008-7a>¶
屢中(利一/作謀)上嘉其功効特寵異之方議大用公以爲骨徒雜¶
&KR0011;(骨俗/作胥)出自微賤&KR0018;乗致㓂盗之招也累䟽以聞而止公竭¶
誠盡忠憂勞庶務有耄忘之疾(耄音冐/忘去声)懇迫陳譲除右散&KR0016;¶
常侍罷知政事貞元五年二月五日薨于昌化里終於散地¶
故襃贈不及惟公致君之志孜孜焉不有怠也立誠之節侃¶
侃焉(童云侃空/旱切剛直)無所屈也故處心積慮愽蹇之道表于朝端¶
弼違釋回朴忠之誠(礼記礼器萹礼釋回注/釋猶去也回邪僻也)沃于帝念内有¶
敢言之勇進當不諱之明用能直道自逹而無罪悔者也公¶
累更重任禄秩之厚布于宗姻無一㕓之土以處其子孫無¶
一畒之宫以聚其族屬待禄而飽傭室而安終身坦蕩而細¶
故不入其逹生知足落落如此夫其子㳟父慈(或忝/仁義)善行也¶
拊循制理能政也直廉㓗静儉德也拒疑獨斷明識也冒危¶
以扜牧圍大節也犯顔以陳訏謨至忠也有一于此尚宜旌¶
<pb:KR4c0049_SBCK_008-7b>¶
<pb:KR4c0049_SBCK_008-7b>¶
於政教聲聞王者其事實繁襃善&KR0134;能固將不廢宗元旣當¶
族屬且又通家傳信克備其遺芳考行敢徴於故事謹具署¶
其懿績布以慤詞定謚之制謹如律令(謹一本/作請)謹狀下太常¶
博士裴堪謚議曰貞奉勑依¶
　唐故秘書少監陳公行狀(陳京)¶
　　　　五代祖某陳宜都王¶
　　　　曽祖某皇㑹稽郡司馬¶
　　　　祖某皇晉陵郡司功參軍¶
　　　　父某皇右&KR0024;闕翰林學士贈秘書少監¶
　　　　某州某縣某郷某里陳京年&KR0002;干狀(一本无/此一行)¶
公姓陳氏自頴川來&KR0571;京兆萬年胄貴里諱京旣冠字曰&KR0159;¶
復舉進士爲太子正字咸陽尉太常博士左&KR0024;闕尚書膳部¶
考功貟外郎司封郎中給事中祕書少監自考功以來凡四¶
<pb:KR4c0049_SBCK_008-8a>¶
命爲集賢學士德宗登遐公病痼輿曳就位備哀敬之節由¶
是滋甚遂以所居官致仕貞元二十一年四月二十五日終¶
于安邑里妻黨之室無子伯兄前監察御史璫仲兄前大理¶
評事萇以公文行之大者告于甞吏于公者使辭而陳之大¶
曆中公始來京師中書常舎人衮楊舎人炎讀其文驚以相¶
視曰子雲之徒也常以兄之子妻公由是名聞遊太原太原¶
尹喜曰重客至矣授館致餼厚以泉布獻焉公曰非是爲也¶
某甞爲北都賦未就願即而就焉其宫室城郭之大河山之¶
冨関閈之壯與其土疆之所出風俗之所安王業之所由興¶
苟得聞而覩之足矣&KR0002;曰受大利是以利來蓋異前志也吾¶
不能敢辭遂逆大河踰北山仿佯而歸(仿徉音/房羊)賦成果傳天¶
下爲咸陽尉留府廷主文章决大事得其道爲博士舉疵禮¶
(童云上才支/切&KR0003;文病也)修墜典合于大中者衆焉涇人作難公徒行以¶
<pb:KR4c0049_SBCK_008-8b>¶
出奔問官守(手又切左傳僖公二十四年天/子&KR0041;塵于外敢不奔問官守)段忠烈之死(叚/秀)¶
(實為朱/此所害)上議罷朝七日宰相曰不可方居行宫無以安天下¶
公進曰是非宰相之言天子襃大節哀大臣天下所以安也¶
况其特異者乎上用之其勞勤侍從謀議可否時之所頼者¶
大廵狩告至(謂還宫也一本/作所至者非)上行罪巳之道焉曰凡我執事¶
之臣無所任罪予惟不謹於理而有是也將復前之爲相者¶
(相去声/謂盧&KR0142;)公曰天子加惠羣臣而引慝焉德至厚也而爲相者¶
復是無以大警于後且示天下率其黨爭之上變於色在列¶
者咸恟而退(恟音凶/&KR0104;恐也)公大呼曰趙需等勿退遂進而盡其辭¶
焉不果復上迎訪太后(沈太后/德宗母)間數歳外頗怠其禮公宻䟽¶
發之天子感恱焉&KR0004;禮部試士有與親戚者則附于考功莫¶
不隂授其㫖意而爲進退者及公則否卓然有有司之道不¶
可犯也太廟闕東向之禮且乆矣公自爲博士&KR0024;闕尚書郎¶
<pb:KR4c0049_SBCK_008-9a>¶
給事中凡二十年勤以爲請殷&KR0021;之不墜繄公之忠懇是頼¶
故有赤紱銀魚之報焉(京献議二十年至貞元十九年孟夏/禘&KR0021;方正太祖東向之位帝賜京緋)¶
(衣銀/魚袋)昭陵山峻而髙寢宫在其上内官懲其上下之勤輓汲¶
之艱也(童云輓武逺切引之也亦/作挽又无販切引車也)謁于上請更之上下其議¶
宰相承而諷之召官屬使如其請公曰斯太宗之志也其儉¶
足以爲法其嚴足以有奉吾敢顧其私容而替之也奏議不¶
可上又下其議凡是公者六七人其餘皆曰更之便上獨㫁¶
焉曰京議得矣從之在集賢奏祕書官六貟&KR0032;殿内而刋校¶
益理納資爲&KR0487;而仕者罷之(膏即胥/字吏也)求遺書凡増繕者乃作¶
藝文新志制爲之名曰貞元御府羣書新録始御府有食本¶
錢月&KR0096;其贏以爲膳有餘則學士與校理官頒分之學士常¶
受三倍由公而殺其二(殺所/界切)書史之始至入禮幣錢六十緡¶
亦皆分焉公悉致之官以理府署作書閣廣群官之堂不取¶
<pb:KR4c0049_SBCK_008-9b>¶
於將作少府而用大足居門下簡武官議典禮上以爲能益¶
器之與信臣議且致相位遇公有惑疾使視之疾甚不能知¶
人遂不用用鄭吏部髙太常爲相(鄭珣瑜/髙郢)而以祕書命公所¶
以示優之也公有文章&KR0002;千卷深茂古老慕司馬相如&KR0045;雄¶
之辭而其詁訓多尚書爾雅之&KR0003;紀事朴實不苟恱於人丗¶
得以傳其藁其學自聖人之書以至百家諸子之言推黄炎¶
之事(黄帝/炎帝)渉歷代洎國朝之故實(洎即/曁字)鈎引貫穿(去/声)舉大苞¶
小&KR0002;太倉之蓄崇山之載浩浩乎不可知也豈&KR0045;子所謂仲¶
尼駕&KR0003;者耶夫其忠烈之襃也相府之有誡也太廟之東向¶
也昭陵之不更其故也官守之不可奪也立言之不可誣也¶
利之不苟就也害之不苟去也其忠&KR0011;朱雲其孝&KR0011;頴考叔¶
廉&KR0011;公儀休而又文以文之學以輔之而天子以爲之知旣¶
得其道又得其時而不爲公卿者病也故議者咸惜其始而¶
<pb:KR4c0049_SBCK_008-10a>¶
哀其終焉公之䘮凡五十四日而夫人又没毀也夫人之父¶
曰偕司農卿祖曰某贈太子太保某故集賢吏也得公之遺¶
事於其家書而授公之友以誌公之墓謹狀永貞元年八月¶
五日尚書禮部貟外郎柳宗元狀¶
増廣註釋音辯唐栁先生集卷之八¶
