# -*- mode: mandoku-view -*-
#+TITLE: 柳河東集注
#+DATE: 2015-09-23 10:18:17
#+PROPERTY: LASTPB  <md:KR4c0049_SBCK_019-1a>
#+PROPERTY: JUAN 20

<md:KR4c0049_SBCK_019-8a>¶
<md:KR4c0049_SBCK_020-1a>¶
<pb:KR4c0049_WYG_020-1a>
欽定四庫全書
　柳河東集注巻二十¶
　　　　　　宋　童宗說張敦頤潘緯　音釋
　　銘雜題¶
　　　沛國漢原廟銘¶
昔在帝堯光有四海元首萬邦時則舜禹稷卨(與契/同)佐
命垂¶統股肱天下聖徳未衰而内禪元臣繼天而受命
四姓承休¶(虞媯氏夏姒氏/商子氏周姬氏)迭有中邦五神環運(虞土徳/夏金徳)
<pb:KR4c0049_WYG_020-1b>
(商水徳周木/徳漢火徳)炎¶徳復起周道消滅秦徳暴戾皇天疇庸
審厥保承乃命唐帝¶之後振而興之又俾元臣之後(元/一)
(本作九/者非也)翊而登之所以紹¶復丕績不墜厥祀故曲逆(音/去)
(遇陳平所封/又並如字云)起為策士輔成帝¶圖吐謀洞靈奮竒如神
舜之胄也汝隂(夏侯嬰/所封)脱帝宻網摧¶虜暴氣扶乘天休
運行嘉謀禹之苗也鄼侯(鄼音賛蕭/何所封)保綏¶三秦控引漢
中宏器廓度以大帝業卨之裔也淮隂(韓信/所封)整¶齊天兵
導楊威靈覆趙夷魏拔齊殄楚平陽(曹㕘/所封)破三秦虜<md:KR4c0049_SBCK_020-1b>¶魏
<pb:KR4c0049_WYG_020-2a>
王綘侯(周勃/所封)定楚地固劉氏皆稷之裔也克復堯緒昭哉¶
甚明天意若曰建火徳者必唐帝之胄故漢氏興焉翼炎
運¶者必唐臣之孫故羣雄登焉是以髙帝誕膺聖祚以垂
徳厚¶探昊穹之奥㫖載幽明之休祐殺白帝於大澤以承
其靈建¶赤旂於沛邑以昭其神假手於嬴以混諸侯(嬴秦/姓)
慿力於項¶以離闗東奉纉堯之元命而四代之後咸獻其
用徳乘木之¶大統而秦楚之盛不保其位既建皇極設都
咸陽撫征四方訓¶齊天下乃樂沛宫以追造邦之本乃歌
<pb:KR4c0049_WYG_020-2b>
大風以昭武成之徳¶(髙祖十二年過沛/置酒沛宫歌大風)乃奠舊邦(舊一本/作尊)
以壯王業之基生為湯¶沐之邑没為思樂之地且曰萬嵗之
下魂遊於此惟兹原廟¶沛邑之舊也祭蚩尤於是庭而赤
精降導靈命於是邦而羣¶䧺至登布衣於萬乘而子孫得
以纉其緒化環堵為四海而¶黎元得以安其業基岱岳之
髙源洪河之長蓄靈擁休此焉<md:KR4c0049_SBCK_020-2a>¶發跡葢以道備於是而後
行之天下制成於是而後廣之宇¶内天下備其道而神復
乎本宇内成其制而心懐於舊宜其¶正名以表功用成
<pb:KR4c0049_WYG_020-3a>
其始俾生靈盡其敬焉陳本以宅神用成¶其終俾生靈盡
其慕焉故髙帝定位建兹閟宫恵皇嗣服爰¶立清廟綿越
千祀至今血食此所以成終而成始也且夫以¶㫁蛇之威
安知不運其宻用佐嵗功以流澤歟以約法之仁¶安知不
流其神睠相舊邦之遺黎歟以紹唐之餘慶統天之¶遺烈
安知不奮其神化大祐於下土歟然則展敬乞靈烏可¶已
也銘於舊邑以迪天命其辭曰¶
蕩蕩明徳時惟放勛(放於徃切勛/與勲同堯也)揖讓而退祚於後昆羣
<pb:KR4c0049_WYG_020-3b>
蛇¶輔龍以翊天門(翊一本作&KR0008;音工童云翊音/貞飛至也今本作&KR0008;非是)登翼炎運
唐臣¶之孫秦網既離鹿駭東夏長蛇封豖蹈躍中野天復
堯緒鍾¶祐於劉赫矣漢祖播兹皇猷揚旂沛庭約従諸侯
(従將/容切)豪暴<md:KR4c0049_SBCK_020-2b>¶震疉威聲布流緫制虎臣委成良疇勦勦霸楚
(勦子小/切絶也)遂荒¶神州區宇懐濡黔黎輯柔表正萬國炎靈用
休定宅咸陽以¶都上游留觀本邦在鎬如周穆穆恵王宗禋
克承崇崇沛宫¶清廟是慿原念大業肇經兹地乃専元命
亦舉嚴嗣建旂釁¶鼓遂據天位魂遊故都永介丕祉煥列
<pb:KR4c0049_WYG_020-4a>
唐典嚴恭㒺墜勤此¶休銘以昭本始¶
　　　劒門銘(并序/)¶
惟蜀都重險多貨混同戎蠻人尨俗剽(剽匹妙/切輕也)嗜為寇亂
皇¶帝元年八月帥喪衆暴(永貞元年劎南西川節度使韋/皋卒劉闢自為留後邀旄節)
羣疑¶不制妖㜸煽行(㜸魚列切/亦作&KR1416;)怙恃富强滔天阻兵攻陷
他部北¶包劒門慿負丘陵以張驁猛堅利鋒鏑以拒大順
謂雷霆之¶誅莫已加也惟梁守臣禮部尚書嚴公(嚴/礪)以國
害為私讐以¶天討為己任推仁伏信不待司死而人致其
<pb:KR4c0049_WYG_020-4b>
命立義抗憤不<md:KR4c0049_SBCK_020-3a>¶待喋血(喋大頻切潘云殺人流血滂/沱師古曰當作蹀謂履&KR0881;之)而士
一其心悉師出次¶祗俟明詔凡諸侯之師必出於是儲峙
饗賚(峙一本作備/音峙具也)取¶其豐穰乃遣前軍嚴秦奉揚王誅誕
告南土十一月右師逾¶利州蹈冠地乘山斬虜以遏奔衝
左師出於劒門大攘頑嚚¶諭引劫脅蟻潰鼠駭險無以固(一/本)
(以下有/為字)收奪利地以須王¶師刲刳腎腸振拔根柢俾無以
肆毒用集我勲力&KR2855;鼔一振¶(&KR2855;音/墳)元戎啟行取其渠魁以
為大戮(九月行營節度使髙崇文/克成都擒劉闢送長¶安)由公忠勇憤悱(憤房吻/切悱音)
<pb:KR4c0049_WYG_020-5a>
(斐/)授任堅明謀猷𢎞長用能啟闢¶險阨夷為大塗衰沮害
氣對乎天意帝用休嘉議功居首増¶秩師長進為大藩(本/傳)
(云劉闢反以儲備有素檢校尚書/左僕射十月以礪為東川節度使)宅是¶南服將校羣吏願
刋山石昭著公之功垂號無窮銘曰¶
井絡坤垠(河圖括地象曰岷/山之精上為井絡)時惟外區界山為門環於蜀都¶
叢險積貨混并羌髳(茂侯/切)狂猾窺隙狺狺嘯呼(狺魚巾切亦/作㹞楚詞猛)<md:KR4c0049_SBCK_020-3b>¶(犬狺/狺)慿據勢勝厚其兇徒帝皇之仁宥而不誅暴非徳馴害¶
及巴渝乃出王旅乃咨列岳牧臣司梁(謂嚴/礪)當其要束器備
<pb:KR4c0049_WYG_020-5b>
攸積糗糧是蓄人無増賦師以饒足喋血誓士𤣥機在握分¶
命貔貅陳為犄角(犄舉/綺切)右逾岷山左直劒門攻出九地(七書/孫子)¶
(善守者蔵於/九地之下)上披重雲攀天蹈空夷視阻艱破裂層壘殄
殱¶羣頑内獲固圉外臨平原天兵徐驅卒乘嘽嘽(他用切/衆也)
大憝¶囚戮(憝徒對切/謂劉闢)戎夏咸歡帝圖厥功惟梁是先開國
進位南¶服於藩邦之清平人以完安銘功鑒亂永代是觀¶
　　　塗山銘(并序/)¶
惟夏后氏建大功定大位立大徳勤勞萬邦和寧四極
<pb:KR4c0049_WYG_020-6a>
威懐¶之道儀刑後王當乎洪流方割災被下土自壺口
而導百川¶大功建焉虞帝耄期順承天厯自南河而受
四海大位定焉¶萬國既同宣省風教自塗山而㑹諸侯大
政立焉功莫崇乎<md:KR4c0049_SBCK_020-4a>¶禦大災乃賜𤣥圭以承帝命位莫尊
乎執大象乃輯五瑞以¶建皇極政莫崇乎齊大統乃朝玉
帛以混經制是所以承唐¶虞之後垂子孫之丕業立商
周之前樹帝王之洪範者也嗚¶呼天地之道尚徳而右
功帝王之政崇徳而賞功故堯舜至¶徳而位不及嗣湯
<pb:KR4c0049_WYG_020-6b>
武大功而祚延於世有夏徳配於二聖而¶唐虞讓功焉
功冠於三代而商周讓徳焉宜乎立極垂統貽¶於後裔
當位作聖著為世準則塗山者功之所由定徳之所¶由
濟政之所由立有天下者宜取於此追惟大號既發華
蓋¶既狩方岳列位奔走来同山川守神莫敢遑寧(吴伐/越得)
(大骨呉使来問¶仲尼曰禹致羣神於㑹稽之山防風氏/後至禹殺而戮之客曰敢問誰守為神仲尼曰山川之)
(守足以紀綱天下者其守/¶為神社稷之守為公侯)羽旄四合衣裳咸㑹䖍恭就
列俯僂聴命然後¶示之以禮樂和氣周洽申之以徳刑
<pb:KR4c0049_WYG_020-7a>
天威震耀制立謨訓宜¶在長乆厥後啟征有扈而夏徳
始衰羿距太康而帝業不守<md:KR4c0049_SBCK_020-4b>¶皇祖之訓不由人亡政墜
卒就陵替向使繼代守文之君又¶能紹其功徳脩其政
統卑宫室惡衣服拜昌言平均賦入制¶定朝㑹則諸侯
常至而天命不去矣兹山之㑹安得獨光於¶後歟是以
周穆遐追遺法復㑹於是山聲垂天下亦紹前軌¶用此
道也故余為之銘庶後代朝諸侯制天下者仰則於此¶
其辭曰
<pb:KR4c0049_WYG_020-7b>
惟禹體道功厚徳茂㑹朝侯衛統壹憲度省方宣教化
制殊¶類咸㑹壇位承奉儀矩禮具樂備徳容既孚乃舉明
刑(一本/作則)¶以弼聖謨則戮防風(則一本/作刑)遺骨専車克明克
威疇敢以渝¶宣昭黎憲(一本/作獻)耆定混區(耆音指/又音移)傳祚後
𦙍丕承帝圖塗山¶巖巖界彼東國唯禹之徳配天無極
即山刻碑貽後訓則¶
　　　夀州安豐縣孝門銘(并序/)¶
夀州刺史臣承思言九月丁亥安豐縣令臣某上所部
<pb:KR4c0049_WYG_020-8a>
編户<md:KR4c0049_SBCK_020-5a>¶甿李興父被惡疾嵗月就亟(就一本/作疾)興自刃股肉
假託饋獻¶其父老病已不能啖啜(啖都濫切啜殊/悦切與歠同)宿而
死興號泣撫臆¶口鼻垂血捧土就墳沾漬涕洟(音/夷)墳左
作小廬䝉以苫茨(苫詩/¶廉切)伏匿其中扶服頓踊(扶服即/匍匐)晝
夜哭訴孝誠幽達神為見¶異廬上産紫芝白芝二本各
長一寸廬中醴泉湧出竒形異¶狀應驗圖記此皆陛下
孝理神化隂中其心(中去/聲)而克致斯¶事謹案興氓庶賤陋循
習淺下性非文字所導生與耨耒為¶業(一作/伍)而能鍾彼醇
<pb:KR4c0049_WYG_020-8b>
孝超出古列天意神道猶錫瑞物以表¶列異伏惟陛下
有唐堯如天如神之徳宜加旌襃合於上下¶請表其里
閭刻石明白宣延風美觀示後祀永永無極臣昧¶死上
請制曰可其銘云(一本無/此二字)¶
懿厥孝思兹惟淑靈禀承粹和篤守天經(孔子曰夫孝/天之經也)
泣侍¶羸疾黙禱隠㝠引刃自嚮殘肌敗形羞饍奉進憂
勞孝誠惟<md:KR4c0049_SBCK_020-5b>¶時髙髙曽不是聴創巨痛仍(創即瘡字禮記/三年問篇創鉅)
(者其日乆痛/甚者其愈遲)號¶於穹昊捧土濡涕頓首成墳陷膺腐眥
<pb:KR4c0049_WYG_020-9a>
寒暑在廬草木悴死¶鳥獸踟蹰殊類異俗亦相其哀肇
有二位(天地/也)孝道爰興克¶修厥猷載籍是登在帝有虞
以孝烝烝仲尼述經以教於曽¶惟昔魯侯見命夷宫(周/夷)
(王廟也國語周宣王欲得國子之能導訓/諸侯者穆仲曰魯侯孝王乃命¶於夷宫中)亦有考叔寤
莊稱純(左傳隠公二年鄭莊公寘姜氏于城潁潁考叔/有獻於公云云公従¶之遂為母子如初君子曰)
(潁考叔純孝也愛/其母施及莊公)顯顯李氏實與之倫哀嗟道¶路涕慕
里鄰邦伯章奏稽首殷懃上動帝心旁達明神神錫¶袐
祉三秀靈泉(楚詞云采三秀於山間三/秀芝草也靈泉即醴泉)帝命薦加亦表
<pb:KR4c0049_WYG_020-9b>
其¶門統合上下交賛天人建此碑號億齡揚芬¶
　　　武岡銘(并序/)¶
元和七年四月黔巫東鄙蠻獠雜擾(獠竹絞切又音老/亦作䝤西南夷名)
盗弄¶庫兵賊脅守帥(元和六年辰溆蠻酋張伯靖嫉黔/中觀察使竇羣督斂苛刻因聚衆)
(叛殺長史刼據辰錦/<md:KR4c0049_SBCK_020-6a>¶諸州連九洞以自固)南鈎牂牁(音臧柯漢武帝定/西南夷置牂牁郡)外誘
西原(蠻/也)置魁立¶帥殺牲盟誓洞窟林麓嘯呼成羣皇帝
下銅獸符發庸蜀荆¶漢南越東甌之師四面討問畏罪
慿阻逃遁不即誅(時崔能嚴綬栁¶公綽/討之三嵗不能定)時惟潭部戎帥
<pb:KR4c0049_WYG_020-10a>
御史中丞栁公綽練立將校提¶卒五百屯於武岡不震
不騫如山如林告天子威命明白信¶順亂人大恐視公
之師如百萬視公之令如風雷怨號呻吟¶喜有攸訴投
刃頓伏願完父子卒為忠信奉職輸賦進比華¶人無敢
不龔毋弟生壻繼來於潭咸致天廷皇帝休嘉式新¶厥
命(嚴綬遣部將李志列招張伯靖遂以其家屬舒秀和/等詣江陵詔嚴綬皆授麾下將以撫之以伯靖為右)
(威衛¶翊府/中郎將)兇渠同惡革面向化如醉之醒如狂之寧公
為藥石¶俾復其性詔書顯異進臨江漢(以栁公綽為/鄂岳觀察使)益
<pb:KR4c0049_WYG_020-10b>
兵三倍為時¶碩臣殿於大邦(殿多見/切鎮也)文儒申申有此武
功於是夷人始復¶聞公之去相與髙蹈涕呼若寒去裘
昔公不夸首級為已能<md:KR4c0049_SBCK_020-6b>¶力専務教誨俾邦斯平我老洎
㓜由公之仁小不為虺蜮(虺許¶偉切蟲也蜮越福切短/狐也似鼈三足能&KR0356;沙射人)
(影/)大不為鯨鯢(鯨其京切鯢五兮切左宣十二年注¶鯨/鯢大魚也以喻不義之人吞食小國)
恩重事持不邇而逺莫可追已願銘武¶岡首以慰我思
以昭我類(一作/鄰)以示我子孫彌億萬年(一本無/彌¶字)俾我奉
國如令之誠鄰之我懐如公之勤其辭曰
<pb:KR4c0049_WYG_020-11a>
黔山之㠝(㠝族丸/切髙也)巫水之磻(音盤/曲也)魚駭而離獸犯而殘
户恐¶合竄(合一作/作谷)彼攘仍亂(彼一本/作披)王師来誅(来二本/作未)
期死以緩¶公明不疑公信不欺援師定命(援一本/作授)俾邦
克正皇仁天施¶我反其性我塗四闔公示之門我愚抵
死公示之恩既骨而¶完既亡而存奉公之訓貽我子孫
我始蝥賊(蝥音/矛)由公而仁¶我始冦讐由公而親山畋澤
&KR1547;(與魚同周/禮有&KR1547;人)輸賦於都陶穴刋¶木室我姻族烹牲是祀
公受介福揲蓍以占(揲舌惵切又音舌/揲蓍一本作¶折蓴)公宜百禄皇懋
<pb:KR4c0049_WYG_020-11b>
公功&KR1406;於大邦逺哉去我誰嗣其良有穴<md:KR4c0049_SBCK_020-7a>¶之丹有犀之
顛匪曰余固公不可賂祝鄰之徳恒遵公則朂¶余之世
永謹邦制(此四字一本/作以永邦制)南夷作詩刻示来裔¶
　　　井銘(并序/)¶
始州之人(桞州/人)各以甖甈(甖音罌瓶類大腹小口甈五/計切爾雅云康瓠謂之甈瓠)
(壺也一云/¶甈破甖也)負江水莫克井飲崖岸峻厚旱則水益逺人
&KR1406;降大艱¶雨多塗則滑而顛恒惟咨嗟怨惑訛言終不
能就元和十一¶年三月朔命為井城北隍上未晦果寒
<pb:KR4c0049_WYG_020-12a>
冽而多泉邑人以¶灌其上堅垍(一作壯垍巨/至切堅土也)其利悠久
其相者浮圖談康軍事¶牙將米景鑿者蔣晏凡用罰布
六千三百役庸三十六大甎¶千七百其深八尋有二尺
(八尺/曰尋)銘曰¶
盈以其神其来不窮恵我後之人噫疇肯似於政其来
日新¶(一作盈/以神)¶
　　　舜禹之事(晏元獻云此文與下謗譽咸/宜等編恐是博士韋籌所作)<md:KR4c0049_SBCK_020-7b>¶魏公子丕由其父得漢禪還自南郊謂其人曰舜禹之
<pb:KR4c0049_WYG_020-12b>
事吾¶知之矣由丕以来皆笑之栁先生曰丕之言若是
可也嚮者¶丕若曰舜禹之道吾知之矣丕罪也其事則
信吾見笑者之¶不知言未見丕之可笑者也凡易姓授
位公與私仁與强其¶道不同而前者忘後者繫其事同
使以堯之聖一日得舜而¶與之天下能乎吾見小争於
朝大争於野其為亂堯無以已¶之何也堯未忘於人舜
未繫於人也堯之得舜也以聖舜之¶得禹也以聖两聖
獨得於天下之上奈愚人何其立於朝者¶放齊猶曰朱啟
<pb:KR4c0049_WYG_020-13a>
明而况在野者乎堯知其道不可退而自忘¶舜知堯之
忘已而繫舜於人也進而自繫舜舉十六族去四¶凶族
使天下咸得其人(一本/作仁)命二十二人興五教立禮刑使¶
天下咸得其理合時月正厯數齊律度量權衡使天下
咸得¶其用積十餘年人曰明我者舜也齊我者舜也資我
者舜也<md:KR4c0049_SBCK_020-8a>¶天下之在位者皆舜之人也而堯隤然聾其聰
昬其明愚其¶聖人曰徃之所謂堯者果烏乎在哉或曰
耄矣曰匿矣又十¶餘年其思而問者加少矣至於堯死
<pb:KR4c0049_WYG_020-13b>
天下曰久矣舜之君我¶也夫然後能揖讓受終於文聖
舜之與禹也亦然禹旁行天¶下功繫於人者多而自忘
也晩益之自繫猶是也而啟賢聞¶於人故不能夫其始
繫於人也厚則其忘之也遲不然反是¶漢之失徳久矣
其不繫而忘也甚矣宦董袁陶之賊生人盈¶矣(謂宦官/董卓袁)
(紹袁術兄/弟及陶謙)丕之父(曹操字/孟徳)攘禍以立强積三十餘¶年天
下之主曹氏而已無漢之思也丕嗣而禪天下得之以¶
為晚何以異夫舜禹之事也然則漢非能自忘也其事
<pb:KR4c0049_WYG_020-14a>
自忘¶也曹氏非能自繫也其事自繫也公與私仁與强
其道不同¶其忘而繫者無以異也堯舜之忘不使如漢
不能授舜禹舜¶禹之繫不使如曹氏不能受之堯舜然
而世徒探其情而笑<md:KR4c0049_SBCK_020-8b>¶之故曰笑其言者非也問者曰堯
崩天下若喪考妣四海遏¶宻八音三載子之言忘若甚
然是可不可歟曰是舜歸徳於¶堯史尊堯之徳之辭者
也堯之老更一世矣徳乎堯者葢已¶死矣其幼而存者
堯不使之思也不若是不能與人天下
<pb:KR4c0049_WYG_020-14b>
　　　謗譽¶
凡人之獲謗譽於人者亦各有道君子在下位則多謗
在上¶位則多譽小人在下位則多譽在上位則多謗何
也君子宜¶於上不宜於下小人宜於下不宜於上得其
宜則譽至不得¶其宜則謗亦至此其凡也然而君子遭
亂世不得已而在於¶上位則道必咈於君而利必及於
人由是謗行於上而不及¶於下故可殺可辱而人猶譽
之小人遭亂世而後得居於上¶位則道必合於君而害
<pb:KR4c0049_WYG_020-15a>
必及于人由是譽行于上而不及于¶下故可寵可富而
人猶謗之君子之譽非所謂譽也其善顯<md:KR4c0049_SBCK_020-9a>¶焉爾小人之
謗非所謂謗也其不善彰焉爾然則在下而多¶謗者豈
盡愚而狡也哉在上而多譽者豈盡仁而智也哉其¶謗
且譽者豈盡明而善褒貶也哉然而世之人聞而大惑出¶
一庸人之口則羣而郵之且置於逺邇莫不以為信也
豈惟¶不能襃貶而己則又蔽於好惡奪於利害吾又何
従而得之¶耶孔子曰不如鄉人之善者好之其不善者
<pb:KR4c0049_WYG_020-15b>
惡之善人者之¶難見也則其謗君子者為不少矣其謗
孔子者亦為不少矣¶傳之記者叔孫武叔時之顯貴者也
其不可記者又不少矣¶是以在下而必困也及乎遭時
得君而處乎人上功利及於¶天下天下之人皆歡而戴
之向之謗之者今従而譽之矣是¶以在上而必彰也或
曰然則聞謗譽於人者反而求之可乎¶曰是惡可(惡平/聲)
無亦徵其所自而已矣其所自善人也則信¶之不善人
也則勿信之矣茍吾不能分於善不善也則己耳<md:KR4c0049_SBCK_020-9b>¶如有
<pb:KR4c0049_WYG_020-16a>
謗譽乎人者吾必徵其所自未敢以其言之多而舉且¶
信之也其有及乎我者未敢以其言之多而榮且懼也
茍不¶知我而謂我盗跖(之石/切)吾又安取懼焉(取一本作/最下同)
茍不知我¶而謂我仲尼吾又安取榮焉知我者之善不
善非吾果能明¶之也要必自善而已矣¶
　　　咸宜¶
興王之臣多起汙賤人曰幸也亡王之臣多死冦盜人
曰禍¶也余咸宜之當兩漢氏之始屠販徒𨽻出以為公
<pb:KR4c0049_WYG_020-16b>
侯卿相無¶他焉彼固公侯卿相器也遭時之非是以詘
獨其始之不幸¶非遭髙光而以為幸也漢晉之末公侯
卿相刼戮困餓伏牆¶壁間以死無他焉彼固餓戮困餓
器也遭時之非是以出獨¶其始之幸非遭卓曜(後漢董/卓晉劉)
(曜/)而後為禍也彼困於昏亂伏¶志氣屈身體以下奴虜
平難澤物之徳不施於人一得適其<md:KR4c0049_SBCK_020-11a>¶傃其進晚耳而人
猶幸之彼伸於昬亂抗志氣肆身體以傲豪傑殘民興
亂之&KR0458;行於天下一得適其傃其死後耳而人猶禍之
<pb:KR4c0049_WYG_020-17a>
悲夫余是以咸宜之
　　　鞭賈(潘云賈/音古)
市之鬻鞭者人問之其賈宜五十(賈即/價字)必曰五萬復之以五
十則伏而笑以五百則小怒五千則大怒必五萬而後可有
富者子適市買鞭出五萬持以夸余視其握則蹇仄而不植
其行水者一去一來不相承其節朽黑而無文材(一本無/材字)搯
之滅爪而不得其所窮(潘云搯音滔棺引也今當/作搯苦甲切爪按曰雅)舉之翲然
若揮虚焉(翲紕招/切飛也)余曰子何取於是而不愛五萬曰吾愛
<pb:KR4c0049_WYG_020-17b>
其黄而澤且賈者云(潘云賈/音古)余乃召僮爚湯以濯之則遫然
枯(遫音/速)蒼然白嚮之黄者梔也澤者蠟也富者不悅然猶持
之三年後出東郊爭道長樂坂下馬相踶(潘云踶徒計切/蹋也莊子怒則)
(分背/相踶)因大擊鞭折而為五六馬踶不已墜¶於地傷焉視其
内則空空然其理若糞壤無所賴者今之梔¶其貌蠟其言
以求賈技於朝者(賈音古一/本無者字)當其分則善一誤¶而過其分
則喜當其分則反怒曰余曷不至於公卿然而至¶焉者亦
良多矣居無事雖過三年不害當其有事驅之於陳¶力之
<pb:KR4c0049_WYG_020-18a>
列以御乎物以夫空空之内糞壤之理而以責其大擊¶之
效惡有不折其用而獲墜傷之患者乎(一本無/者字)¶
　　　吏商¶
吏而商也(錢重作柳文後跋曰得善/本云吏非商也吏而商)汙吏之為商不若
㢘吏¶之商其為利也博汙吏以貨商資同惡與之為曹
大率多減¶耗役傭工費舟車射時有得失取貨有苦良
(苦音古周禮天官/典婦功辨其¶苦良)盗賊水火殺敓焚溺之為患(敓與/奪同)幸
而得利不能什一二¶身敗禄奪大者死次貶廢小者惡
<pb:KR4c0049_WYG_020-18b>
終不遂(者一本/作名)汙吏惡能<md:KR4c0049_SBCK_020-11b>¶商矣哉(惡音/烏)㢘吏以行商(行/下)
(孟/切)不役傭工不費舟車無資同¶惡減耗時無得失貨無
良苦盗賊不得殺敓水火不得焚溺¶利愈多名愈尊身
富而家强子孫葆光是故廉吏之商博也¶茍修嚴潔白
以理政由小吏得為縣由小縣得大縣由大縣¶得刺小
州其利月益各倍其行不改又由小州得大州其利¶月
益三之一其行又不改又由大州得廉一道(廉察也如/今監司户)
其¶利月益之三倍不勝富矣茍其行又不改則其為得
<pb:KR4c0049_WYG_020-19a>
也夫可¶量哉雖赭山以為章涸海以為鹽未有利大能
若是者然而¶舉世争為貨商以故貶吏相逐於道百不
能一遂人之知謀¶好邇富而近禍如此悲夫或曰君子
謀道不謀富子見孟子¶之對宋牼乎(牼口/莖切)何以利教為
也柳子曰君子有二道誠而¶明者不可教以利明而誠
者利進而害退焉吾為是言為利¶而為之者設也或安
而行之或利而行之及其成功一也吾<md:KR4c0049_SBCK_020-12a>¶哀夫没於利者
以亂人而自敗也姑設是庶由利之大小登¶進其志幸
<pb:KR4c0049_WYG_020-19b>
而不撓乎下以成其政交得其大利吾言不得已¶爾何
暇従容若孟子乎孟子好道而無情其功緩以疏未若¶
孔子之急民也¶
　　　東海若¶
東海若(海神/名)陸遊登孟諸之阿(孟諸澤名在/睢陽縣東北)得二瓠焉
刳而¶振其犀以嬉(犀𤓰/辨)取海水雜糞壤蟯蚘而實之(童/云)
(蟯如消切腹中䖝/蚘¶音尤又音囘)臭不可當也窒以宻石舉而投之海
逾時焉而過之¶曰是故棄糞耶其一徹聲而呼曰我大海
<pb:KR4c0049_WYG_020-20a>
也東海若呀然而¶笑曰(呀虚/牙切)怪矣今夫大海其東無東
其西無西其南無南其北無北¶旦則浴日而出之夜則
滔列星㴠太隂揚隂火珠寳¶之光以為明其塵霾之雜
不處也必泊之西澨(音誓水/邊増土)故其¶大也深也潔也光
明也無我若者今汝海之棄滴也而與糞<md:KR4c0049_SBCK_020-12b>¶壤同體臭朽
之與曹蟯蚘之與居其狭咫也又㝠暗若是而¶同之海
不亦羞而可憐哉子欲之乎吾將為汝抉石破瓠盪¶羣
穢於大荒之島而同子於向之所陳者可乎糞水泊然
<pb:KR4c0049_WYG_020-20b>
不¶悦曰我固同矣吾又何求於若吾之性也亦若是而
巳矣穢¶者自穢不可以害吾潔狹者自狹不足以害吾廣
幽者自幽¶不足以害吾明而穢亦海也狹亦海也幽亦海
也突然而往于然而¶來孰非海者子去矣無亂我其一聞
若之言號而祈曰吾毒¶是久矣吾以為是固然不可異也
今子告我以海之大又目¶我以故海之棄糞也吾愈急
焉涌吾沫不足以發其窒旋吾¶波不足以穴瓠之腹也
就能之窮嵗月耳願若幸而哀我哉¶東海若其抉石破
<pb:KR4c0049_WYG_020-21a>
瓠(其一本/作乃字)投之孟諸之陸盪其穢於大荒¶之島而水復
於海盡得向之所陳者焉而向之一者終與臭¶腐處而
不變也今有為佛者二人同出於毗盧遮那之海而<md:KR4c0049_SBCK_020-13a>¶泊
於五濁之糞而幽於三有之瓠而窒於無明之石而雜
於¶十二類之墝蚘人有問焉其一人曰我佛也毗廬遮
那五濁¶三有無明十二類皆空也一也無善無惡無因
無果無脩無¶證無佛無衆皆無焉吾何求也問者曰子
之所言性也有¶事焉夫性與事一而二二而一者也子守
<pb:KR4c0049_WYG_020-21b>
而一定則大患者¶至矣(一本而/則字)其一人曰子去矣無亂
我其一人曰嘻吾毒之乆¶矣吾盡吾力而不足以去無
明窮吾志而不足以超三有離¶五濁而異夫十二類也
就能之其大小刼之多不可知也若¶之何問者乃為陳
西方之事使修念佛三昧一空有之説於¶是聖人憐之
接而致之極樂之境而得以去羣惡集萬行居¶聖者之
地同佛知見矣向之一人者終與十二類同而不變¶也
夫二人之相違也(違一本/作逺)不若二瓠之水哉今不知去
<pb:KR4c0049_WYG_020-22a>
一¶而取一甚矣
　
　
　
　
　
　
　
<pb:KR4c0049_WYG_020-22b>
　
　
　
　
　
　
　
　柳河東集注巻二十
