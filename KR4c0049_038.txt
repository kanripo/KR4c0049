# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:58.210678
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 38
#+PROPERTY: FILE SB04n0215-038增廣註釋音辯唐柳先生集-卷第三十八.
<pb:KR4c0049_SBCK_038-1a>¶
増廣註釋音辯唐栁先生集卷之三十八¶
　表¶
　　　爲裴中丞賀克東平赦表(桂管&KR0026;察/使裴行立)¶
臣某言伏奉月日德音以淄青蕩平褒功宥罪布告遐邇者¶
(元和十四年淄青都知兵馬使劉悟斬其節度使李師道以/降師道所管淄青登萊沂密鄆曹濮斉兖海十二州皆平詔)¶
(赦天/下)臣聞肅殺之後每致陽和雷霆旣施必聞膏澤(中/謝)伏惟¶
陛下體乾剛以運行叶坤示之翕闢百靈受職六合從風阻¶
兵怙亂者必就梟擒懷忠抱義者無不甄録(甄稽/廷切)激其效順¶
特加旄節之榮(謂以劉悟爲/義成節度使)寵以元功遂兼鼎鉉之任(謂田/弘正)¶
(加檢校司徒同中/書門下平章事)戎行窮賞賚之重(行户/即切)死事極褒䘏之憂¶
劫脅之役盡除聚歛之名皆去傷痍受煦(吁句/切)老疾加恩豐¶
財巳復其征傜賜種更盈於穜稑(音童/陸)嚴山川之祀神必有¶
依申義烈之家物無不感周三推忠厚之化漢帝慙愷悌之¶
<pb:KR4c0049_SBCK_038-1b>¶
風太平之德斯爲至盛(一本作太平之業旣/崇中興之德斯至)然則虞廵可復¶
告成將慶於岱宗漢典方行講禮再榮於闕里(後漢章帝過/魯幸闕里以)¶
(太牢祠/孔子)臣謬膺重&KR0009;獲覩大和抃蹈之誠倍萬&KR0106;品謹巳施¶
行郡邑宣示軍戎莫不動地&KR0172;呼&KR0002;醉千鍾之酒騰天鼓舞¶
如聞九奏之音(趙簡子夢遊鈞/天廣楽九奏)無任慶賀踊躍之至¶
　　　桞州賀破東平表(元和十四年/誅李師道)¶
臣某言即日&KR0013;&KR0026;察使牒李師道以月日克就梟戮者(梟堅/堯切)¶
(斬首到/懸也)帝德廣運唐命惟新霾曀廓清(潘云霾莫皆切曀一/計切霾雨士也隂而)¶
(風曰/曀)天地貞&KR0026;率土臣庶慶抃無涯(中/謝)伏惟睿文聖武皇帝¶
陛下威使百神德消六沴(潘云作/同徒典&KR0048;計二切/五行氣之相蕩曰沴音戾)天降¶
寳運時歸太平自克夏擒吳翦蜀平蔡(夏謂楊惠琳具謂李/錡蜀謂劉闢蔡謂吳)¶
(元/濟)殊&KR0011;稽顙群疑革心唯此兇妖尚聞悖慢庭議旣得廟謀¶
必臧(謀一本/作謨字)旌旗燭耀於洪河金鼓震驚於靈岳(東岳/泰山)鄆城¶
<pb:KR4c0049_SBCK_038-2a>¶
自潰寕同莒魯之爭(鄆王問切唐鄆州東乎郡左傳/昭公元年莒魯爭鄆爲日乆矣)齊地悉¶
平無俟耿陳之戰(耿古幸切也武詔耿弇討張歩/弇率陳俊等擊祝阿斉地悉平)五兵永戢¶
七德無虧(左傳武/有七德)含生比堯舜之仁率土陋成康之俗介丘¶
霧息巳望翠華之來(文選南都賦/翠華車盖也)沂水風生更起舞雩之詠¶
千歳之統實在於斯臣守在蠻荒獲承大慶抃躍之至倍萬¶
常情(晏本更有伏以舜念克勤禹思受益無疆惟䘏旣聞/政理之方靡不有&KR0004;願献待盈之戒介丘霧息云云)¶
　　　代裴中丞賀分淄青爲三道節度表(裴行/立)¶
臣某言伏見某月日制分淄青諸州爲三道節度都&KR0475;練&KR0026;¶
察等使者(元和十四年分李師道所&KR0249;十二州爲三道以鄆/曹濮爲一道淄青斉登萊爲一道兖海沂密爲一)¶
(道)虵豕之穴忽爲樂郊氛沴之餘盡成和氣伏惟皇帝陛下¶
天付昌期神開寳暦復昇平之土宇拔祅孽之根源自西自¶
東不違於&KR0204;顧我疆我理咸得其區分山川備臨制之形道¶
&KR0151;滳征傜之便俾侯旣定賜履以寜(左傳僖公十四年斉&KR0249;/仲曰賜我先君履注履)¶
<pb:KR4c0049_SBCK_038-2b>¶
(所踐履/之界)異青兖之封爰從古制解曹衛之地實契雅謀(左傳/僖公)¶
(二十八年分/曹衛之田)車甲永藏馬牛勿用俗&KR0013;雍熈之化代知仁壽¶
之期農事載盛於耨芟(耨九豆切潘本作耞音加/連耞治谷具也又作枷)儒風重興¶
於爼豆足使季札&KR0026;魯更陳南籥之儀(左傳襄公二十九年/吳季札請&KR0026;周楽見)¶
(武&KR0090;箾/南籥者)山甫徂齊復正東方之賦(烝民/詩)臣㧾戎逺地不&KR0023;陪¶
賀闕庭(云云)¶
　　　爲韋侍&KR0048;賀布衣竇羣除右拾遺表(韋夏卿/所薦)¶
臣某伏見今月日制除布衣竇羣石拾遺者臣聞直道之行¶
四方嚮德逸人是舉天下歸心(中/謝)臣伏以竇群肥遯居貞苞¶
&KR0041;養正學術精果操行堅明讃詠道眞以求其志頃守藩服¶
特所委知及歸朝廷輒有聞薦庻逃竊位之責以塞曠官之¶
&KR0057;豈謂天聽曲從瞽言無廢况諌諍之職政化是參擢於布¶
衣乆無其比周行慶抃林薮震驚晦跡寕慮於遺賢懷才盡¶
<pb:KR4c0049_SBCK_038-3a>¶
思於展效臣以性本庸踈動無禆益唯思進拔以報恩榮區¶
區&KR1908;誠實貫金石言而不廢微臣敢竊於薦雄(王音薦&KR0045;/雄待詔)徳¶
必有鄰聖代式光於尊隗(燕昭王/尊郭隗)自羣受命兾復靣陳迫以¶
疾病接於休假注心蓄念寤寐兢惶無任喜躍屏營之至¶
　　　爲樊左丞譲官表(一本作/韋左丞)¶
臣某言伏奉今月二十八日制除臣尚書左丞寵命俯臨慙¶
顔自失泛大鯨之海但覺魂摇戴巨鼇之山未如恩重(中/謝)臣¶
聞尚書百揆翊亮萬機故天上尊北斗中樞陛下有南宫左¶
轄晋昇孔坦諒直當時漢拜楊喬閑練故事庻得百寮有惮¶
於㑹府諸侯取法於京師臣實謏才(謏先鳥/切小也)謬登清貫握蘭¶
起草昔紊朝經剖竹頒條近貽人瘼備歴中外無聞聲彩版¶
圖載緝貢賦未均於九州銅印更操威儀不檢於三署次&KR0048;¶
&KR0024;缺豈易其人聖主求才宜難此受切謂旁求俊又側訪瓌¶
<pb:KR4c0049_SBCK_038-3b>¶
竒(瓌古/回切)必使德合準繩言成綱紀興化致理時無間言况安¶
上必在於薦賢危身莫踰於曠職倘&KR0041;垂収紫渙(謂詔書也/今本作紫)¶
(綏/非)俯矜丹誠愚臣保陳力之言聖鑒有責成之地無任&KR0804;冐¶
惶悚之極謹詣朝堂奉表陳譲以聞臣所譲人别狀封進¶
　　　爲王户部薦李諒表(王叔/文)¶
臣某言臣聞知賢必進忠臣之大方擇善而居明主之要道¶
况臣特受恩遇超絶古今報國之誠寤寐深切是敢竭愚臣¶
之微分助陛下之至明恢張羽儀弘輔治化臣某誠惶誠恐¶
頓首頓首切見新授某官李諒清明直方柔恵端信強以有¶
禮幹而甚文(幹一本/作敏)求之後來略無其比臣自任度支等副¶
使以諒爲廵官未及薦聞至某月日荆南奏官勑下赴本道¶
諒實國器合在朝行臣之所知尤惜其去伏望天恩授以諌¶
官使備献納兾他日公卿之任斯焉取斯則聖朝無乏士之¶
<pb:KR4c0049_SBCK_038-4a>¶
名微臣緩蔽賢之罰無任誠懇屏營之至¶
　　　爲户部王叔文陳情表¶
(貞元二十一年王叔文母死匿䘮不發置酒翰林/自称母疾病今當請急左右竊語曰母死巳腐方)¶
(&KR0468;此將/何為)¶
臣某言臣母劉氏今月十三日忽患暗風發動(暗一本/作瘖)狀候¶
非常今雖似退猶甚虚惙(都活陟/雪二切)驚惶憂苦不知所圖臣唯¶
一身更無兄弟侍疾甞薬難闕須&KR0119;伏乞聖恩停臣所職今¶
臣見在家扶侍其官吏等並巳發遣訖臣以庸微特乆顧遇¶
㧞自卑品委以劇司夙夜兢惶唯思荅效至誠至懇天睠所¶
知豈慮未效㳙塵遽迫方寸(蜀徐庶指心曰今/失老母方寸乱矣)以開塞重輕¶
之務加焦勞憂灼之懷雖欲徇公無由枉志况忠孝同道臣¶
子之心許國誠切於死生報親忍忘於顧復進退窮蹙昧死¶
上陳無任惶懼懇倒嗚咽之至(一本作昧死上陳候母刘氏/疾疢小瘳兾微臣駑蹇&KR0298;效)¶
<pb:KR4c0049_SBCK_038-4b>¶
(無任/云云)¶
　　　代裴中丞謝討黄少卿賊表(元和十四年詔桂菅&KR0026;/察使裴行立討黄同蛮)¶
臣某(云云)即日奉事官米蘭廻伏奉手詔(云云)者臣聞膚革¶
旣平雖疥癬而必去(囯語申胥曰夫斉/魯譬諸侯疥癬也)&KR0600;狼巳斃在狐䑕而¶
冝除臣某(中/謝)伏惟元和聖文神武法天應道皇帝陛下受命¶
上玄底寕下土兇渠盡殄威武載&KR0045;蠢爾腥膻尚聞凌暴靈¶
旗斜指(漢武帝代粤以牡荆畫幡日月比斗登龍爲/㤗/靈旗為兵禱則太史奉以指所伐囯)銅獸俯¶
臨(即銅虎符/所以發兵)三軍知必勝之方萬姓喜永清之路微臣忝司¶
戎律親列顔行(行户郎切前漢嚴助傳注顔/行猶鴈行在前行故曰顔也)躡伏波之舊規¶
(光武時伏波將/軍馬援擊交趾)乗下瀬之故事(漢武帝元鼎五年遣伏波将/軍路博德出桂陽下湟水甲)¶
(爲下瀬將軍下蒼梧注甲故越人/帰漢者也瀬灘也吴越謂之瀬)盡瘁事國期畢命於戈矛¶
不&KR0043;于家思奮身于原野即以今日某時出師就道便披榛¶
蹶石摩壘䧟堅(左傳宣公十二年/靡旌摩壘而還)蕩清海隅永息邊徼切以¶
<pb:KR4c0049_SBCK_038-5a>¶
才非充國敢自賛於無踰(前趙充囯日/无踰於老臣)志慕孟公庶追蹤於¶
不伐(論語孟之/反不伐)謬承重委寤寐兢惶無任感恩隕越之至¶
　　　爲裴中丞㪯人自代伐黄賊表¶
伏以某官器宇端方風姿詳雅謙虚内敏籌略共推前佐湖¶
南悉心匡佐後歴郡&KR0122;深&KR0018;政聲恵愛在人姦邪屏息勤勞¶
巳著幹蠱無倫今黃賊尚據荒陬犬巢未覆倘以某代某之¶
任必能掃蕩氛祲(氛音分祲子鴆/咨林二切妖氣)廓清海濵竊惟斯人雅堪¶
厥職(云云)¶
　　　爲崔中丞請朝覲表(桂&KR0249;&KR0026;察崔詠/或謂崔能者非)¶
臣歴刺三州連揔二府外任逾紀入覲無階就日望雲魂飛¶
心注伏惟睿聖文武皇帝陛下覆載無私遐邇同致復昇平¶
之故事&KR0071;前聖之髙蹤中外踐更出入迭用臣以虚薄叨受¶
恩榮徒竭夙夜之心未申朝夕之敬天威咫尺誠寤寐而無¶
<pb:KR4c0049_SBCK_038-5b>¶
違雲漢昭回固瞻仰而何及是以前在朗寧(邕州/也)封章累上¶
及移臨桂(桂州今/静江府)星紀屢周微&KR0168;尚隔於戴盆積望徒懸於¶
窺管葵藿之誠弥切犬馬之戀逾深人欲天從於兹未驗下¶
情上逹終冀不誣敢瀆宸嚴罄陳丹懇伏乞賜臣除替許至¶
闕庭厠蹈舞於羣寮備班行於散地足趍中禁目覩大明俾¶
成九族之榮以盡百生之幸非敢竊國賔五獻之禮(周礼/秋官)希¶
康侯三接之恩(周易/晋卦)一覿龍顔萬死爲足無任懇迫激切之¶
至¶
　　　代桞公綽謝上任表(元和六年爲潭州/刺史湖南&KR0026;察使)¶
肅恭休命晨夜趍程祗荷寵私不遑寝食以月日到所部上¶
訖(云云)臣聞古之制爵禄者爵以居有德禄以養有功臣本¶
書生宦不期逹值某皇帝(睿聖文/武皇帝)文明撫運大闡玄猶捜采¶
衆才幸忝甄録歴踐中外星霜屡移曽無㳙塵上荅鴻造忘¶
<pb:KR4c0049_SBCK_038-6a>¶
其薄陋委之雄藩顧無綏馭之能謬忝澄清之&KR0009;&KR0005;何以敷¶
宣皇澤普諭天慈唯當察慝以爲防視俗而爲教獨除細故¶
務安&KR0058;献庶幾清静無擾以慰逺人臣不勝忝冐荷恩之至¶
　　　代李愬㐮州謝上任表(元和十/二年)¶
捧對絲綸慙悸無地拜命兢悚不知所裁臣凡賤&KR0200;才智略¶
無取幸頼先臣緒業(愬父/李晟)累忝國恩天澤曲流遂司莭制&KR0009;¶
深分閫任重專征顧無將領之才謬處衆人之上豈謂宸私¶
軫念仁育爲心霈澤無涯德音屡降士衆感恱咸思竭忠遂¶
得潜師暗入賊境不意兇渠就戮(吴元/済)此皆聖謨豈敢叨天¶
以爲已力仰荷殊造重於丘山臣以日月上訖謹當敷宣皇¶
化普諭聖慈綏撫三軍又安百姓兾以塵露上荅鴻私臣(云)¶
(云)¶
　　　代莭使謝遷鎮表¶
<pb:KR4c0049_SBCK_038-6b>¶
鴻私曲臨獨越夷等祗荷明命寤寐不遑臣才非器能謬膺¶
仕進雖竭盡駑劣力效忠勤兾寡&KR0317;&KR0057;敢望宦逹某宗皇帝¶
(德宗/也)不以臣儒術淺薄超授禮官㝷迁正即遂忝符郡某皇¶
帝(順宗/也)不遺臣小善擢處諌曹叨承厚恩備職藩翰顧惟&KR0200;¶
劣多慙&KR0018;㤙伏遇陛下(憲宗/也)德紹唐虞無私庶政臣尸素歳¶
乆譴謪宜加豈兾褒昇更遷重鎮再忝澄清之&KR0009;仍同献替¶
之榮將何以上荅天慈下安氓庶臣當務修農稼率勵逺人¶
鋤其姦慝以副勤䘏無任(云云)¶
　　　爲劉同州謝上表(或云刘/公済)¶
臣某言伏奉某月日制除臣同州刺史兼本州防禦營田長¶
春宫使某月日到州上任訖臣&KR0004;奉綸言震抃無極及臨所¶
部驚懼逾深役軀莫報於乾坤陳力無禆於造化臣某誠惶¶
誠恐頓首頓首臣出自諸生不習爲吏有恇懦之質(童云恇/音匡)¶
<pb:KR4c0049_SBCK_038-7a>¶
(奴卧切/弱也)無區處之能託跡儒門乏仲弓南靣之德委身&KR0048;署¶
闕馮唐論將之對常懼叨冒清列蕪穢聖朝豈意天聽忽臨¶
鴻恩荐及八命作牧一麾出守㧞自下位&KR0009;之雄藩非臣庸¶
&KR0200;所冝&KR0574;據况馮翊(即同/州)宻邇王都古称三輔爰自近代命¶
秩逾崇有兵食之虞有宫室之制皆公卿出相出入由之仰¶
徴甲令俯窺圖記跼蹐無地(張云跼渠足切/踡跼不伸也)以兢以惶恩重¶
命輕不知所効庻當刻精運力(一本作刓/精畢力)夙夜祗勤上奉雍¶
熈旁流愷悌以日繫月儻或有成庻幾之心懔懔増&KR0357;徒望¶
雲而就日喜近帝郷將擊壌以成風共歌堯代天威咫尺敢¶
布丹誠無任悃懇屏營之至¶
　　　代裴行立謝移鎮表(穆宗時恐非/宗元所作)¶
星言即駕便道之藩祗荷寵榮不敢寜息臣某爰自弱齡即¶
&KR0153;推擇階縁試吏累忝清資先聖(憲/宗)以臣粗知兵要俾統師¶
<pb:KR4c0049_SBCK_038-7b>¶
徒交蛮俶擾黄賊不馴奉詔俾臣撲滅氛祲士衆賈勇(賈音/古左)¶
(傳成公二年欲/勇者賈余餘勇)思酬渥恩冀因此時得立微效豈謂時多疫¶
癘不副憂勤知臣特深復洗瑕責夙夜感戴&KR0162;軀有期徒増¶
憤勇力未從願微臣不幸釁故重重泣血摧䏏載崩載咽陛¶
下(穆宗/也)龍興御極寰海永清道暢八埏(延羶二音/八方也)威加九域¶
鴻和普洽靡不周泰伏&KR0041;累垂休命遂越等夷循省何人過¶
膺抽擢况臣比臨此鎭備更夷險故材舊壌宛在目前(裴行/立前)¶
(為安甫經略/今復為都護)雖則殊郷還同衣錦量巨鼇之力未足&KR0018;恩猶¶
蚊蚋之微焉能報德將何以宣&KR0045;聖造撫慰疲羸唯當遵守¶
詔條貶棄奸慝平匀傜賦示以義方持清淨以臨人守無私¶
以奉國重修前志&KR0298;礪戈矛展駑駘之効申鷹犬之用庻荒¶
陬夷獠(&KR0050;老二音/西南夷名)盡沐皇風率土生靈備聞斯度微臣之志¶
也限以(云云)¶
<pb:KR4c0049_SBCK_038-8a>¶
　　　代韋永州謝上表¶
臣某言伏奉月日制書除臣永州刺史以月日到州上訖受¶
命&KR0002;驚臨職弥懼臣以無能累更事任神州赤縣實所備甞¶
過量逾涯每深兢&KR0357;不謂聖恩推擇濫駕朱輪禄秩徒増詎¶
施乳哺之惠服命虚受寜興襦袴之謡况此州地極三湘俗¶
参百越左袵居椎髻之半(椎傳追切䯻音計椎䯻/者一撮之髻其形如椎)可墾乃石¶
田之餘(左傳哀公十一年/猶石田无所用之)矌牧守於再秋弥驕獷俗(獷古猛/切&KR0003;文)¶
(犬不可/附也)代征賦於三郡重困疲人分災本岀於一時積弊遂¶
餘於十稔撫安未易知法出而姦生子育誠難懼力勞而功¶
寡夙夜憂切不敢遑寜庻當宣布天慈奉&KR0045;神化以日繫月¶
儻或有成少禆愷悌之風用荅生成之造無任感恩殞越之¶
至¶
　　　謝除栁州刺史表(元和/十年)¶
<pb:KR4c0049_SBCK_038-8b>¶
(諸本此表首皆云伏奉三月十三日制除臣使持/莭栁州諸軍亊守栁州刺史六月二十七日到任)¶
(上/訖)¶
早以文律参於士林德宗選於衆流擢列御史陛下嗣登寳¶
位微臣官在禮司百寮稱賀皆臣草奏臣以不愼交友旋及¶
禍訩(張云訩許容切/一本作誣字)聖恩弘貸謫在善地累更大赦獲奉詔¶
追違離十年一見宫闕親受朝命牧人逺方漸輕不宥之辜¶
特奉分憂之&KR0009;銘心&KR0866;骨無報上天謹當宣布詔條竭盡駑¶
蹇皇風不異於遐邇聖澤無間於華夷庻荅鴻私以塞餘罪¶
(云云)¶
　　　栁州謝上表(貞元中/代人作)¶
臣某言伏奉詔書授臣栁州刺史以今月二日至部上訖(中/謝)¶
臣前歳以乆停官秩去年&KR0041;聖恩除替便欲裂裳裏足趨赴¶
京師以舊疾所嬰弥年未愈逮及今夏始就歸途㐮陽莭度¶
<pb:KR4c0049_SBCK_038-9a>¶
使于頔(徒歴/切)與臣早歳同官見臣當暑在道懇留在館㝷假¶
職名意欲厚臣非臣所願㐲惟陛下光&KR0013;之德道以洽於區¶
中&KR0104;濟之勤心每徧於天下常以萬&KR0022;共理必藉於循良一¶
物不遺尚延於愚藐(墨角弭/沼二切)假臣寵渥重領方州駑駘復效¶
於奔馳枯朽更同於華秀(中/謝)臣聞潢汚易竭抑有朝宗之願¶
犬馬無識猶知恋主之誠揣分則然惟天知鍳况臣昔因左¶
官(漢書仕諸/侯為左官)一紀于外子牟馳心於魏闕(莊子中山/公子牟)汲黯積¶
思於漢庭豈非夫人獨無斯恋去就者榮辱之主朝廷者仕¶
進之源臣子之宜忠貞所志臣雖心同犬馬而分比潢汚幸¶
懾康衢意非徃蹇臣之此誠口不能喻意欲悉逹文非尽言¶
此臣所以自咎自恨復乖志願猶冀苦心勵節上奉詔條惠¶
寡卹貧下除人瘼恭宣皇化少荅鴻私不勝慌欣之至(童云/慌音)¶
(荒慱雅/曰忘也)¶
<pb:KR4c0049_SBCK_038-9b>¶
　　　代廣南節度使㪯裴中丞自代表¶
(或云當作桂中丞/恐非子厚所作)¶
前件官器宇深沉天才間出爰從撫字逮於察廉所職洛勤¶
庶務皆&KR0134;日者安南夷獠反叛害其連帥(元和十四年安南/賊陽清䧟都護府)¶
(殺都護李象古及妻/子官属部曲千餘)毒痡&KR0058;人(痡普/呉切)某皇帝以某威惠茂著¶
自某州刺史俾之撫臨(是月憲宗以唐州刺史/桂仲武爲安南都護)夙夜經行盡¶
除兵器賊徒識恩黨種歸義(仲武至安南遣人&KR0003;其/首豪数月間降者相継)炎荒之¶
俗靡不底寜後改鎭容州(穆宗長慶二年以仲/武為容&KR0249;經畧使)勲效弥&KR0139;澄¶
清庶&KR0011;邁德前修深&KR0018;能名合遷重鎭臣自惟凡懦不逮前¶
人伏乞天恩廽授某非惟旌德是亦飾能庶微臣免尸禄之¶
憂某&KR0023;無私之舉¶
　　　奏薦從事表¶
某績茂戎軒才&KR0278;&KR0249;記操刀必割豈謝剸犀(剸旨兖之轉二/切截也断也一)¶
<pb:KR4c0049_SBCK_038-10a>¶
落筆不休寜慙&KR0029;馬(丗&KR0003;相宣武北征&KR0061;虎從行時&KR0013;責免/㑹草露布喚&KR0061;&KR0029;馬前令作手不輟筆)¶
(俄得七&KR0083;/殊可觀)况早登科選夙洽時譚匪惟詞藝&KR0031;美抑亦器能¶
多適比於流輩頗爲滯淹輒敢薦陳伏希獎録¶
　　　代廣南節使謝岀鎭表(元和四年鄭絪/罷相五年出鎭)¶
鴻濡曲臨惶駭交集捧對綸綍不知所圖臣(中/謝)臣聞蕭曹佐¶
漢六合爲家奭望匡周萬方同&KR0100;臣幸以芻賤累忝殊榮天¶
德荐臨遂加台政不能翊宣明聖増日月之光俾兇渠勦絶¶
(勦子/小切)人用康寜寔由臣不稱職使此艱患伐檀興議&KR0018;乗招¶
譏常懷覆餗之虞(餗音/速)敢望專征之&KR0009;獻俘未逺展効有期¶
希此微功上荅殊造無任(云云)¶
　　　爲楊湖南謝設表(貞元十八/年楊慿)¶
臣某言中使某乙至奉宣聖㫖賜臣長樂驛設者恩榮特殊¶
宴飲斯及顧兹厚禮猥集微躬臣某誠&KR0172;誠慶頓首頓首臣¶
<pb:KR4c0049_SBCK_038-10b>¶
以多幸屬此昌時任重方隅職忝文武&KR0372;受素湌之刺知無¶
肉食之謀(左傳莊公十年曹劌曰/肉食者鄙未能逺謀)以&KR0104;以惶寢寐無措豈謂¶
鴻恩継至豐膳爰來陸海兼陳餄醴皆設(飴一本/作酒)庶當奉揚¶
聖澤覃布逺人流愷樂於皇風均乳哺於赤子少陳微效上¶
荅殊私無任感恩欣躍之至¶
　　　爲武中丞謝賜櫻桃表(武元/衡)¶
臣某言中使某乙至奉宣聖旨賜臣櫻桃&KR0002;干者天睠特深¶
時珍洊降寵驚里巷恩溢圎方臣某誠喜誠懼頓首頓首伏¶
以含桃之羞時令攸貴(月令仲夏/羞以含桃)況今採因御&KR0080;分自天厨¶
使發九霄集繁星而積耀味調六氣承湛露而不睎盈眥而¶
外&KR0013;恩光(眥疾智才詣/二切目睢也)適口而中含渥澤顧慙素食弥切自¶
公豈圖君子所先遂猒小人之腹(左傳昭公二十八年願以/小人之腹爲君子之心属)¶
(猒而巳猒/息廉切)無任(云云)¶
<pb:KR4c0049_SBCK_038-11a>¶
　　　謝賜時服表(代人/作)¶
祗荷寵私啓處無地臣(中/謝)臣乆忝朝行歴職無效荏苒星紀¶
偷榮歳時不能少益聖猷以副深&KR0009;致使賊遺君父(後漢耿/弇云)¶
艱難未息合處嚴憲以正國章伏以陛下恢天覆之恩廣地¶
載之厚不循彛典俾同冕紱重劇丘山捧戴以入閨門空知¶
夕&KR0357;裁縫而爲衣服固可晝行内省疲駑將何荅效¶
　　　謝賜端午綾帛衣服表¶
綸言曲臨寵服荐至跪奉殊錫&KR0159;躍交并臣(中/謝)臣謬典方州¶
效微㳙滴叨承大貺榮重丘山非才忝恩俯伏慙荷朱明啓¶
節御府賜衣沐聖澤而&KR0538;海方深&KR0013;仙衣而鶴&KR0027;齊壽馳心¶
向闕跼影望天慙分五嶺之&KR0104;莫副九重之詔臣無任(云云)¶
<pb:KR4c0049_SBCK_038-11b>¶
¶
増廣註釋音辯唐柳先生集卷之三十八¶
<pb:KR4c0049_SBCK_038-12a>¶
