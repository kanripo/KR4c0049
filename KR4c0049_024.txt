# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:57.618797
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0215-024增廣註釋音辯唐柳先生集-卷第二十四.
<pb:KR4c0049_SBCK_024-1a>¶
増廣註釋音辯唐柳先生集卷之二十四¶
　序¶
　　　送從兄稱罷選歸江淮詩序(稱一本/作偁)¶
伯氏自淮陽從調抵于京師冬十月牒討不至攝袵而退顧¶
謂宗元曰昔吾祖士師(柳下/惠)生于衰周與道同波爲丗儀表¶
故直道而仕三黜不去孔氏稱之遺佚而不怨厄窮而不憫¶
孟子賛之今吾皇皇末路寡偶希合進不知嚮退不知守所¶
不敢折其志戚其心遵祖訓也然而闕滫瀡之養(滫息有切/米泔也瀡)¶
(息委切/滑也)乏&KR0067;釡之畜逼迸無成(逼筆力切/迸北諍切)東轅淮湖雖欲脫¶
細故於胷中味道&KR0254;於舌端勉脩厥志懼不&KR0106;乆予當尉我¶
窮局之懷祛我行役之憤博之以文發於詠歌吾非子之望¶
將誰望焉宗元再拜曰夫聞善不慕與聾聵同見善不敬與¶
昏瞽同知善不言與嚚瘖同則聞之先逹乆矣矧吾兄有柔¶
<pb:KR4c0049_SBCK_024-1b>¶
儒之茂質恢曠之弘量敢無敬乎有述祖之美談安道之貞¶
節敢無慕乎覩徽容而敬聞嘉話而慕敢無言乎言不稱德¶
文不盡志適爲累而巳矣於是賦而序之継其聲者列于左¶
凡五十七首遂命從姪立編爲後序終焉¶
　　　送從弟謀歸江陵序¶
吾與謀由髙祖王父而異謀少吾二歳住時在長安居相邇¶
也與謀皆甚少獨見謀在衆少言好經書心異之其後吾爲¶
京兆從事謀來舉進士復相得益知謀盛爲文辭通外家書¶
一再不勝懼禄養之緩棄去爲廣州從事復佐邕州連得薦¶
舉至御史後以智免歸家江陵有宅一區環之以桑有僮指¶
三百有田五百畒樹之榖藝之麻養有牲出有車無求於人¶
日率諸弟具滑甘豐柔視寒燠之宜其隟(音/隙)則讀書講古人¶
所謂求其道之至者以相勵也過永州爲吾留信次(左莊二/年再宿)¶
<pb:KR4c0049_SBCK_024-2a>¶
(爲信過/倍爲次)具道其所爲者凡士人居家孝悌恭儉爲吏祗肅出¶
則信入則厚足其家不以非道進其身不以苟得時退則退¶
尊老無井臼之勞安和而益壽兄弟衎衎以相友不謀食而¶
食給不謀道而道&KR0139;則謀之去進士爲從事於逺始也吾疑¶
焉今也吾是焉别九歳而㑹於此視其貌益偉問其業益習¶
叩其志益堅於虖吾宗不振乆矣識者曰今之丗稍有人焉¶
&KR0002;謀之出處庸非所謂人歟或問管仲孔子曰人也謀雖不¶
試於管仲其爲道無悖亦可以有是名也抑又聞聖人之道¶
學焉而必至謀之業良矣而又増焉志專矣而又&KR0002;不足焉¶
孔子之門不道管晏則謀之爲人也其可度哉吾不智觸罪¶
擯越楚間六年築室茨草爲圃乎湘之西穿池可以漁種&KR0112;¶
可以酒&KR0372;終爲永州民又恨徒費禄食而無所答下媿農夫¶
上慙王官追計往時咎過日夜反覆無一食而安於口平於¶
<pb:KR4c0049_SBCK_024-2b>¶
<pb:KR4c0049_SBCK_024-2b>¶
道路幸而過余者獨得澥澥質厚不謟敦朴有&KR0073;&KR0002;器焉必¶
隆然大而後可以有受擇所以入之者而巳矣其文蓄積甚¶
富好慕甚正&KR0002;墻焉必基之廣而後可以有蔽擇其所以出¶
之者而巳矣勤聖人之道輔以孝悌復嚮時之美吾於澥焉¶
是望汝往哉見諸宗人爲我謝而勉焉無&KR0002;大山之麓止而¶
不得升也其唯川之不巳乎吾去子終老於夷矣¶
　　　送内弟盧遵遊桂州序(子厚舅/之子)¶
外氏之丗德存乎古史&KR0045;乎人言其敦大朴厚尤異乎他族¶
由遵而上五丗爲大儒(後漢盧植涿郡人植子毓/毓子珽珽子志志子諶)兄弟三人¶
咸爲帝者師(元和姓纂盧諶子偃偃子昭昭曾孫靖靖三子/景&KR0073;爲齊文㐮帝師辯爲周武帝師光爲魏恭)¶
(帝師号/帝師房)其風之流者皆好學而質重遵余弟也(一本弟下/有子字非)廣¶
而不肆巽而不懾孝敬忠信之道拳拳然未甞去乎其中蓋¶
由其中岀者也浸潤以詩易動揺以文采以余棄于南服來¶
<pb:KR4c0049_SBCK_024-3a>¶
從余居五年矣未甞見其行有悖乎義言有異乎行者則余¶
之棄也適累斯人焉以愛余而慰其憂思故不爲京師遊以¶
取名當丗以桂之邇也而中丞之道光大(御史中丞裴行立/爲桂管&KR0026;察使)¶
多容賢者故洋洋焉樂附而趨以出其中之有夫如是則宜¶
奮翼鱗乗風波以遊乎無倪往哉其漸乎是行也¶
　　　送表弟吕讓將仕進序(吕渭第/四子)¶
吾&KR0026;古豪賢士能知生人艱飢羸寒&KR0041;難抵&KR0064;捽抑無告(捽/作)¶
(没/切)以吁而憐者(吁一本/作呼)皆飽窮厄&KR0106;&KR0012;危&KR1138;&KR1138;忡忡(&KR1138;音怡/冲敕中)¶
(切)東西南此無所歸然後至于此也今有吕氏子名讓生而¶
食肉猒粱稻欺紈縠㓜專靖不好遊不踐郊牧垌野(尔雅邑/外謂之)¶
(郊郊外謂之牧牧外謂之野/野外謂之林林外謂之垌)不目小民農夫耕築之倦苦不¶
耳呼怨而獨粹然憐天下之窮甿坐而言未甞不至焉此孰¶
告之而孰示之耶積於中得於誠往而復咸在其内者也彼¶
<pb:KR4c0049_SBCK_024-3b>¶
告而後知示而後哀由外以鑠已因物以激志者也中之積¶
誠之得其爲賢也莫尚焉吕氏子得賢人之上資増以&KR0285;儒¶
書多文辭上下今古左程右準以爲直道(直一本/作其)其於逺且¶
大&KR0002;稼而榖圃而&KR0188;不丐買而有也今來言曰道不可特出¶
功不可徒成必由仕以登假辭以通然後及乎物也吾將通¶
其辭于於仕庶施吾道願一決其可不可於子何如余曰志¶
存焉(有一本/作好)學不至焉不可也學存焉辭不至焉不可也辭¶
存焉時不至焉不可也今以子之志且學而文之又當主上¶
興太平賢士大夫爲宰相卿士吾子以其道從容以行由於¶
下逹於上旁施其事業&KR0002;健者之升梯舉足愈多身愈髙人¶
愈仰之耳道不誤矣勤而不忘斯可也怠而忘斯不可也捨¶
是吾無以爲決子其行焉¶
　　　陪永州崔使君遊讌南池序(崔敏)¶
<pb:KR4c0049_SBCK_024-4a>¶
零陵城南環以羣山延以林麓其崖谷之委㑹則泓然爲池¶
湾然爲溪其上多楓柟竹箭哀鳴之禽其下多芡芰蒲蕖騰¶
波之魚韜涵太虚澹灔里閭誠游觀之佳麗者巳崔公旣來¶
其故宅以肆其風和以廉旣樂其人又樂其身于暮之春徴¶
賢合姻登舟于兹水之津連山倒垂萬象在下浮空泛景蕩¶
&KR0002;无外横碧落以中貫陵太虚而徑度羽觴飛翔匏竹激越¶
熈然而歌婆然而舞持頥而&KR0015;瞪目而倨(瞪直陵丈證/二切直視也)不知¶
日之將暮則於向之物者可謂无&KR0018;矣昔之人知樂之不可¶
常㑹之不可必也當歡而悲者有之况公之理行宜去受厚¶
錫而席之賢者率皆在官&KR0041;澤方將脫鱗介生羽翮夫豈趑¶
趄湘中(趑千資切/趄千余切)爲顦顇客耶(顦顇即/憔悴字)余旣委廢於丗&KR0106;得¶
與是山水爲伍而悼兹㑹不可再也故爲文志之¶
　　　愚溪詩序¶
<pb:KR4c0049_SBCK_024-4b>¶
&KR0517;水之陽有溪焉東流入于瀟水或曰冉氏甞居也故姓是¶
溪曰冉溪(日一本/作爲)或曰可以染也名之以其能故謂之染溪¶
余以愚觸罪謫瀟水上愛是溪入二三里得其尤絶者家焉¶
古有愚公谷(說苑斉&KR0074;公出獵入山谷中見一老公問/曰是爲何谷對日爲愚公之谷以臣名之)今予¶
家是溪而名莫能定土之居者猶齗齗然(齗魚巾切爭也孔/子丗家云洙泗之)¶
(間斷齗/如也)不可以不更也(更平/声)故更之爲愚溪愚溪之上買小¶
丘爲愚丘自愚丘東北行六十歩得泉焉又買居之爲愚泉¶
愚泉凡六穴皆出山下平地蓋上岀也合流屈曲而南爲愚¶
溝遂&KR0018;土累石塞其隘爲愚池愚池之東爲愚堂其南爲愚¶
亭池之中爲愚島嘉木異石錯置(錯入/声)皆山水之竒者以余¶
故咸以愚辱焉夫水智者樂也(楽五/教切)今是溪獨見辱於愚何¶
哉蓋其流甚下不可以灌漑又峻急多坻石(坻与坘同音/遲小渚也)大¶
舟不可入也幽䆳淺狹蛟龍不屑不能興雲雨無以利丗而¶
<pb:KR4c0049_SBCK_024-5a>¶
適&KR0011;於余然則雖辱而愚之可也寗武子&KR0022;無道則愚智而¶
爲愚者也顔子終日不違如愚睿而爲愚者也皆不得爲眞¶
愚今余遭有道而違於理悖於事故凡爲愚者莫我&KR0002;也夫¶
然則天下莫能爭是溪余得專而名焉溪雖莫利於丗而善¶
鍳萬&KR0011;清瑩秀徹鏘鳴金石能使愚者喜&KR0015;眷慕樂而不能¶
去也余雖不合於俗亦頗以文墨自慰漱滌萬物牢籠百態¶
而无所避之以愚辭歌愚溪則茫然而不違昏然而同歸超¶
鴻&KR0041;混希夷寂寥而莫我知也於是作八愚詩紀於溪石上¶
　　　婁二十四秀才花下對酒唱和詩序(婁圖/南)¶
君子遭丗之理則呻呼踴躍以求知於丗而遯隱之志息焉¶
於是感激憤悱思奮其志略以效於當丗以形於文字(以形/一本)¶
(作故/形)伸於歌詠是故有其具(一本无/故字)而未得行其道者之爲¶
之也婁君志乎道而遭乎理之丗其道宜行而其術未用故¶
<pb:KR4c0049_SBCK_024-5b>¶
爲文而歌之有求知之辭以余弟同志而偕未逹故贈詩(故/字)¶
(下一本/有爲字)以悼時之往也余旣困辱不得預睹丗之光明而幽¶
乎楚越之間故合文士以申其致將俟夫木鐸以間於金石¶
大凡編辭於斯者皆太平之不遇人也¶
　　　法華寺西亭夜飲賦詩序¶
余旣謫永州以法華浮圖之西臨陂池丘陵大江連山其髙¶
可以上其逺可以望遂伐木爲亭以臨風雨&KR0026;物&KR0004;而遊乎¶
顥氣之始間歳元克巳(人姓/字也)由柱下史亦謫焉而來無幾何¶
以文從余者多萃焉是夜㑹兹亭者凡八人旣醉克已欲志¶
是㑹以貽于後咸命爲詩而授余序昔趙孟至於鄭賦七子¶
以&KR0026;鄭志(左傳㐮公一/十七年事)克已其慕趙者歟卜子夏爲詩序使¶
後丗知風雅之道余其慕卜者歟誠使斯文也而傳于丗庶¶
乎其近於古矣¶
<pb:KR4c0049_SBCK_024-6a>¶
　　　序飲¶
買小丘一日鋤理二日洗滌遂置酒溪石上嚮之爲記所謂¶
牛馬之飲者(按子厚作鈷鉧潭西小丘記云其石之/突怒偃蹇相累而下&KR0002;牛馬之飲于溪)離坐其¶
背實觴而流之接取以飲乃置監史而令曰當飲者㪯籌之¶
十寸者三逆而投之能不洄于洑不止于坘(音遲小/渚也)不沉于¶
底者過不飲而洄而止而沉者飲如籌之數旣或投之則旋¶
眩滑汨&KR0002;舞&KR0002;躍速者遲者去者住者(住一本/作留)衆皆據石(一/本)¶
(有位/字)注視&KR0172;抃以助其&KR0020;突然而逝乃得無事於是或一飲¶
或再飲客有婁生圖南者其投之也一洄一止一沉獨三飲¶
衆乃大&KR0015;驩甚余病痜(部鄙切腹内結痛/潘云鄙圯&KR0498;三音)不能食酒至是醉¶
焉遂損益其令以窮日夜而不知歸吾聞昔之飲酒者有揖¶
讓酬酢百拜以爲禮者有呌號屢舞如沸如羮以爲極者有¶
祼䄇&KR0221;楊以爲逹者有資絲竹金石之樂以爲和者有以促¶
<pb:KR4c0049_SBCK_024-6b>¶
數糺逖而爲宻者(数音朔楽/記音速)今則㪯異是焉故捨百拜而礼¶
無呌號而極不&KR0221;禓而逹非金石而和去糺逖而宻簡而同¶
肆而恭衎衎而從容於以合山水之樂成君子之心宜也作¶
序飲以貽後之人¶
　　序棊¶
(序飲序棊晏元獻公題云/此二篇古本或有或无)¶
房生直温與予二弟遊(子厚二弟/宗一宗直)皆好學予病其確也思所¶
以休息之者得木局隆其中而規焉其下方以直置棊二十¶
有四貴者半賤者半貴曰丄賤曰下咸自第一至十二下者¶
二乃敵一用朱墨以别焉房於是取二毫如其第書之旣而¶
抵戯者二人則視其賤者而賤之貴者而貴之其使之擊觸¶
也必先賤者不得已而使貴者則皆慄焉惛焉(慄一本/作摽)亦鮮¶
克以中其&KR0023;也得朱焉則&KR0002;有餘得墨焉則&KR0002;不足余諦睨¶
<pb:KR4c0049_SBCK_024-7a>¶
之以思其始則皆&KR0011;也房子一書之而輕重&KR0002;是適近其手¶
而先焉非能擇其善而朱否而墨之也然而上焉而上下焉¶
而下貴焉而貴賤焉而賤其易彼而敬此(昜以/鼓切)遂以逺焉然¶
則&KR0002;丗之所以貴賤人者有異房之貴賤兹棊者歟無亦近¶
而先之耳有果能擇其善否者歟其敬而易者亦從而動心¶
矣有敢議其善否者歟其得於貴者有不氣&KR0045;而志蕩者歟¶
(一本作氣不&KR0045;/而志不蕩者欤)其得於賤者有不貌慢而心肆者歟其所謂¶
貴者有敢輕而使之者歟所謂賤者有敢避其使之擊觸者¶
歟彼朱而墨者相去千萬不啻有敢以二敵其一者歟余墨¶
者徒也&KR0026;其始與未有似棊者故叙¶
增廣註釋音辯唐柳先生集卷之二十四¶
<pb:KR4c0049_SBCK_024-7b>¶
