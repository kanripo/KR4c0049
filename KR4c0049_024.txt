# -*- mode: mandoku-view -*-
#+TITLE: 柳河東集注
#+DATE: 2015-09-23 10:18:17
#+PROPERTY: LASTPB  <md:KR4c0049_SBCK_023-1a>
#+PROPERTY: JUAN 24

¶
<md:KR4c0049_SBCK_024-1a>¶
<pb:KR4c0049_WYG_024-1a>
欽定四庫全書
　柳河東集注巻二十四¶
　　　　　　宋　童宗説張敦頤潘緯　音釋
　　序¶
　　　送從兄稱罷選歸江淮詩序(稱一本/作偁)¶
伯氏自淮陽從調抵于京師冬十月牒計不至攝袵而
退顧¶謂宗元曰昔吾祖士師(柳下/惠)生于衰周與道同波
為世儀表¶故直道而仕三黜不去孔氏稱之遺佚而不
<pb:KR4c0049_WYG_024-1b>
怨厄窮而不憫¶孟子贊之今吾皇皇末路寡偶希合進
不知嚮退不知守所¶不敢折其志戚其心遵祖訓也然
而闕滫瀡之養(滫息有切米泔也/瀡¶息委切滑也)乏庾釡之畜逼迸無
成(逼筆力切/迸北諍切)東轅淮湖雖欲脱¶細故於胷中味道腴於
舌端勉脩厥志懼不恒久子當慰我¶窮局之懷祛我行
役之憤博之以文發於詠歌吾非子之望¶將誰望焉宗
元再拜曰夫聞善不慕與聾瞶同見善不敬與¶昏瞽同
知善不言與嚚瘖同則聞之先達久矣矧吾兄有柔<md:KR4c0049_SBCK_024-1b>¶儒
<pb:KR4c0049_WYG_024-2a>
之茂質恢曠之𢎞量敢無敬乎有述祖之美談安道之
貞¶節敢無慕乎覩徽容而敬聞嘉話而慕敢無言乎言
不稱徳¶文不盡志適為累而已矣於是賦而序之繼其
聲者列于左¶凡五十七首遂命從姪立編為後序終焉¶
　　　送從弟謀歸江陵序¶
吾與謀由髙祖王父而異謀少吾二嵗往時在長安居
相邇¶也與謀皆甚少獨見謀在衆少言好經書心異之
其後吾為¶京兆從事謀來舉進士復相得益知謀盛為
<pb:KR4c0049_WYG_024-2b>
文辭通外家書¶一再不勝懼禄養之緩棄去為廣州從
事復佐邕州連得薦¶舉至御史後以智免歸家江陵有
宅一區環之以桑有僮指¶三百有田五百畝樹之穀藝
之麻養有牲出有車無求於人¶日率諸弟具滑甘豐柔
視寒燠之宜其隟(音/隙)則讀書講古人¶所謂求其道之至
者以相勵也過永州為吾留信次(左莊二年再宿/<md:KR4c0049_SBCK_024-2a>¶為信過信為次)具道
其所為者凡士人居家孝悌恭儉為吏祇肅出¶則信入
則厚足其家不以非道進其身不以茍得時退則退¶尊
<pb:KR4c0049_WYG_024-3a>
老無井臼之勞安和而益夀兄弟衎衎以相友不謀食
而¶食給不謀道而道顯則謀之去進士為從事於逺始
也吾疑¶焉今也吾是焉别九嵗而㑹於此視其貌益偉
問其業益習¶叩其志益堅於虖吾宗不振久矣識者曰
今之世稍有人焉¶若謀之出處庸非所謂人歟或問管
仲孔子曰人也謀雖不¶試於管仲其為道無悖亦可以
有是名也抑又聞聖人之道¶學焉而必至謀之業良矣
而又増焉志專矣而又若不足焉¶孔子之門不道管晏
<pb:KR4c0049_WYG_024-3b>
則謀之為人也其可度哉吾不智觸罪¶擯越楚間六年
築室茨草為圃乎湘之西穿池可以漁種黍¶可以酒甘
終為永州民又恨徒費禄食而無所答下媿農夫¶上慙
王官追計往時咎過日夜反覆無一食而安於口平於<md:KR4c0049_SBCK_024-2b>¶心若是者豈不以少好名譽嗜味得毒而至於是耶用
是愈賢謀之去進士為從事以足其家終始孝悌今雖
羨之豈復可得謀在南方有令名其所為日聞於人吾
恐謀不幸又為吾之所悔者將已之而不能得可若何
<pb:KR4c0049_WYG_024-4a>
然謀以信厚少言蓄其志以周於事雖履吾迹將不至
乎吾之禍則謀何悔之有茍能是雖至於大富貴又何
慄耶振吾宗者其惟望乎爾
　　　送澥序(柳澥/音懈)
人咸言吾宗宜碩大有積徳焉在髙宗時並居尚書省
二十二人遭諸武以故衰耗武氏敗猶不能興(一有不/能字非)
為尚書吏者間十數嵗乃一人永貞年吾與族兄登並
為禮部屬(宗元為禮部員外/郎登為膳部郎中)吾黜而季父公綽更為刑
<pb:KR4c0049_WYG_024-4b>
部郎則加稠焉又觀宗中為文雅者炳炳然以十數仁
義固其素也意者復興乎自吾為僇人(僇即/戮字)居南鄉後
之潁然出者吾不見之也其在道路幸而過余者獨得
澥澥質厚不諂敦朴有裕若器焉必¶隆然大而後可以
有受擇所以入之者而已矣其文蓄積甚¶富好慕甚正
若牆焉必基之廣而後可以有蔽擇其所以出¶之者而
已矣勤聖人之道輔以孝悌復嚮時之美吾於澥焉¶是
望汝往哉見諸宗人為我謝而勉焉無若大山之麓止
<pb:KR4c0049_WYG_024-5a>
而¶不得升也其唯川之不已乎吾去子終老於夷矣¶
　　　送内弟盧遵遊桂州序(子厚舅/之子)¶
外氏之世徳存乎古史揚乎人言其敦大朴厚尤異乎
他族¶由遵而上五世為大儒(後漢盧植涿郡人植子毓/毓子珽珽子志志子諶)
兄弟三人¶咸為帝者師(元和姓纂盧諶子偃偃子昭昭/曽孫靖靖三子景裕為齊文襄)
(帝師辯為周武帝師光/為魏恭¶帝師號帝師房)其風之流者皆好學而質重遵
余弟也(一本弟下/有子字非)廣¶而不肆㢲而不懾孝敬忠信之道
拳拳然未嘗去乎其中蓋¶由其中出者也浸潤以詩易
<pb:KR4c0049_WYG_024-5b>
動揺以文采以余棄于南服來<md:KR4c0049_SBCK_024-3a>¶從余居五年矣未嘗見
其行有悖乎義言有異乎行者則余¶之棄也適累斯人
焉以愛余而慰其憂思故不為京師遊以¶取名當世以
桂之邇也而中丞之道光大(御史中丞裴行立/為桂管觀察使)¶多容賢
者故洋洋焉樂附而趨以出其中之有夫如是則宜¶奮
翼鱗乗風波以遊乎無倪往哉其漸乎是行也¶
　　　送表弟吕讓將仕進序(吕渭第/四子)¶
吾觀古豪賢士能知生人艱飢羸寒䝉難抵暴捽抑無
<pb:KR4c0049_WYG_024-6a>
告(捽作/¶沒切)以吁而憐者(吁一本/作呼)皆飽窮厄恒孤危&KR1138;&KR1138;忡
忡(&KR1138;音怡忡/敕中¶切)東西南北無所歸然後至于此也今有吕
氏子名讓生而¶食肉厭粱稻欺紈縠幼専靖不好遊不
踐郊牧坰野(爾雅邑外謂之¶郊郊外謂之牧牧外/謂之野野外謂之林林外謂之坰)不目
小民農夫耕築之倦苦不¶耳呼怨而獨粹然憐天下之
窮甿坐而言未嘗不至焉此孰¶告之而孰示之耶積於
中得於誠往而復咸在其内者也彼<md:KR4c0049_SBCK_024-3b>¶告而後知示而後
哀由外以鑠已因物以激志者也中之積¶誠之得其為
<pb:KR4c0049_WYG_024-6b>
賢也莫尚焉吕氏子得賢人之上資増以嗜儒¶書多文
辭上下今古左程右準以為直道(直一本/作其)其於逺且¶大
若稼而穀圃而蔬不丐買而有也今來言曰道不可特
出¶功不可徒成必由仕以登假辭以通然後及乎物也
吾將通¶其辭干於仕庶施吾道願一決其可不可於子
何如余曰志¶存焉(有一本/作好)學不至焉不可也學存焉辭
不至焉不可也辭¶存焉時不至焉不可也今以子之志
且學而文之又當主上¶興太平賢士大夫為宰相卿士
<pb:KR4c0049_WYG_024-7a>
吾子以其道從容以行由於¶下達於上旁施其事業若
健者之升梯舉足愈多身愈髙人¶愈仰之耳道不誤矣
勤而不忘斯可也怠而忘斯不可也捨¶是吾無以為決
子其行焉¶
　　　陪永州崔使君遊燕南池序(崔/敏)<md:KR4c0049_SBCK_024-4a>¶零陵城南環以羣山延以林麓其崖谷之委㑹則泓然
為池¶灣然為溪其上多楓柟竹箭哀鳴之禽其下多芡
芰蒲蕖騰¶波之魚韜涵太虛澹灔里閭誠游觀之佳麗
<pb:KR4c0049_WYG_024-7b>
者已崔公既來¶其政宅以肆其風和以㢘既樂其人又
樂其身于暮之春徵¶賢合姻登舟于兹水之津連山倒
垂萬象在下浮空泛景蕩¶若无外横碧落以中貫陵太
虛而徑度羽觴飛翔匏竹激越¶熙然而歌婆然而舞持
頤而笑瞪目而倨(瞪直陵文證/二切直視也)不知¶日之將暮則於向
之物者可謂無負矣昔之人知樂之不可¶常㑹之不可
必也當歡而悲者有之况公之理行宜去受厚¶錫而席
之賢者率皆在官䝉澤方將脱鱗介生羽翮夫豈趦¶趄
<pb:KR4c0049_WYG_024-8a>
湘中(趦千資切/趄千余切)為顦顇客耶(顦顇即/憔悴字)余既委廢於世恒
得¶與是山水為伍而悼兹㑹不可再也故為文志之¶
　　　愚溪詩序<md:KR4c0049_SBCK_024-4b>¶灌水之陽有溪焉東流入于瀟水或曰冉氏嘗居也故
姓是¶溪曰冉溪(曰一本/作為)或曰可以染也名之以其能故
謂之染溪¶余以愚觸罪謫瀟水上愛是溪入二三里得
其尤絶者家焉¶古有愚公谷(説苑齊桓公出獵入山谷/中見一老公問曰是為何)
(谷對曰為愚公/之谷以臣名之)今予¶家是溪而名莫能定土之居者猶
<pb:KR4c0049_WYG_024-8b>
齗齗然(齗魚巾切争也孔子世家/云洙泗之¶間齗齗如也)不可以不更也(更平/聲)
故更之為愚溪愚溪之上買小¶丘為愚丘自愚丘東北
行六十步得泉焉又買居之為愚泉¶愚泉凡六穴皆出
山下平地蓋上出也合流屈曲而南為愚¶溝遂負土累
石塞其隘為愚池愚池之東為愚堂其南為愚¶亭池之
中為愚島嘉木異石錯置(錯入/聲)皆山水之奇者以余¶故
咸以愚辱焉夫水智者樂也(樂五/敦切)今是溪獨見辱於愚
何¶哉蓋其流甚下不可以灌溉又峻急多坻石(坻與坘/同音遲)
<pb:KR4c0049_WYG_024-9a>
(小渚/也)大¶舟不可入也幽䆳淺狹蛟龍不屑不能興雲雨
無以利世而<md:KR4c0049_SBCK_024-5a>¶適類於余然則雖辱而愚之可也寗武子
邦無道則愚智而¶為愚者也顔子終日不違如愚睿而
為愚者也皆不得為真¶愚今余遭有道而違於理悖於
事故凡為愚者莫我若也夫¶然則天下莫能争是溪余
得專而名焉溪雖莫利於世而善¶鑒萬類清瑩秀徹鏘
鳴金石能使愚者喜笑眷慕樂而不能¶去也余雖不合
於俗亦頗以文墨自慰潄滌萬物牢籠百態¶而無所避
<pb:KR4c0049_WYG_024-9b>
之以愚辭歌愚溪則茫然而不違昏然而同歸超¶鴻䝉
混希夷寂寥而莫我知也於是作八愚詩紀於溪石上¶
　　　婁二十四秀才花下對酒唱和詩序(婁圖/南)¶
君子遭世之理則呻呼踊躍以求知於世而遯隠之志
息焉¶於是感激憤悱思奮其志略以效於當世以形於
文字(以形一本/¶作故形)伸於歌詠是故有其具(一本無/故字)而未得
行其道者之為¶之也婁君志乎道而遭乎理之世其道
宜行而其術未用故<md:KR4c0049_SBCK_024-5b>¶為文而歌之有求知之辭以余弟
<pb:KR4c0049_WYG_024-10a>
同志而偕未達故贈詩(故字¶下一/本有為字)以悼時之往也余既
困辱不得預睹世之光明而幽¶乎楚越之間故合文士
以申其致將俟夫木鐸以間於金石¶大凡編辭於斯者
皆太平之不遇人也¶
　　　法華寺西亭夜飲賦詩序¶
余既謫永州以法華浮圖之西臨陂池丘陵大江連山
其髙¶可以上其逺可以望遂伐木為亭以臨風雨觀物
初而遊乎¶顥氣之始間嵗元克已(人姓/字也)由柱下史亦謫
<pb:KR4c0049_WYG_024-10b>
焉而來無㡬何¶以文從余者多萃焉是夜㑹兹亭者凡
八人既醉克已欲志¶是㑹以貽于後咸命為詩而授余
序昔趙孟至於鄭賦七子¶以觀鄭志(左傳襄公二/十七年事)克巳
其慕趙者歟卜子夏為詩序使¶後世知風雅之道余其
慕卜者歟誠使斯文也而傳于世庶¶乎其近於古矣<md:KR4c0049_SBCK_024-6a>¶　　　序飲¶
買小丘一日鋤理二日洗滌遂置酒溪石上嚮之為記
所謂¶牛馬之飲者(按子厚作鈷鉧潭西小丘記云其石/之突怒偃蹇相累而下若牛馬之飲)
<pb:KR4c0049_WYG_024-11a>
(于/溪)離坐其¶背實觴而流之接取以飲乃置監史而令曰
當飲者舉籌之¶十寸者三逆而投之能不洄于洑不止
于坘(音遲小/渚也)不沉于¶底者過不飲而洄而止而沉者飲
如籌之數既或投之則旋¶眩滑汩若舞若躍速者遲者
去者住者(住一本/作留)衆皆據石(一本¶有/位字)注視歡抃以助其
勢突然而逝乃得無事於是或一飲¶或再飲客有婁生
圖南者其投之也一洄一止一沉獨三飲¶衆乃大笑驩
甚余病痞(部鄙切腹内結痛/潘云鄙圯缶三音)不能飲酒至是醉¶焉遂損
<pb:KR4c0049_WYG_024-11b>
益其令以窮日夜而不知歸吾聞昔之飲酒者有揖¶讓
酬酢百拜以為禮者有呌號屢舞如沸如羮以為極者
有¶裸裎袒裼以為達者有資絲竹金石之樂以為和者
有以促<md:KR4c0049_SBCK_024-6b>¶數糺逖而為密者(數音朔樂/記音速)今則舉異是焉故
捨百拜而禮¶無呌號而極不袒裼而達非金石而和去
糺逖而密簡而同¶肆而恭衎衎而從容於以合山水之
樂成君子之心宜也作¶序飲以貽後之人¶
　　　序棊
<pb:KR4c0049_WYG_024-12a>
　　　　(序飲序綦晏元獻公題云/此二篇古本或有或無)¶
房生直温與予二弟遊(子厚二弟/宗一宗直)皆好學予病其確也
思所¶以休息之者得木局隆其中而規焉其下方以直
置棊二十¶有四貴者半賤者半貴曰上賤曰下咸自第
一至十二下者¶二乃敵一用朱墨以别焉房於是取二
毫如其第書之既而¶抵戲者二人則視其賤者而賤之
貴者而貴之其使之擊觸¶也必先賤者不得已而使貴
者則皆慄焉惛焉(慄一本/作摽)亦鮮¶克以中其獲也得朱焉
<pb:KR4c0049_WYG_024-12b>
則若有餘得墨焉則若不足余諦睨<md:KR4c0049_SBCK_024-7a>¶之以思其始則皆
類也房子一書之而輕重若是適近其手¶而先焉非能擇
其善而朱之否而墨之也然而上焉而上下焉¶而下貴焉
而貴賤焉而賤其易彼而敬此(易以/豉切)遂以逺焉然¶則若
世之所以貴賤人者有異房之貴賤兹棊者歟無亦近¶
而先之耳有果能擇其善否者歟其敬而易者亦從而
動心¶矣有敢議其善否者歟其得於貴者有不氣揚而
志蕩者歟¶(一本作氣不揚/而志不蕩者歟)其得於賤者有不貌慢而心
<pb:KR4c0049_WYG_024-13a>
肆者歟其所謂¶貴者有敢輕而使之者歟所謂賤者有
敢避其使之擊觸者¶歟彼朱而墨者相去千萬不啻有
敢以二敵其一者歟余墨¶者徒也觀其始與末有似棊
者故敘¶
　
　
　
　
<pb:KR4c0049_WYG_024-13b>
　
　
　
　
　
　
　
　柳河東集注巻二十四
