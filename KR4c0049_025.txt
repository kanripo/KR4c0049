# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:57.659431
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0215-025增廣註釋音辯唐柳先生集-卷第二十五.
<pb:KR4c0049_SBCK_025-1a>¶
増廣註釋音辯唐柳先生集卷之二十五¶
序隱遁道儒釋¶
　　凌助教蓬屋題詩序(凌士/夑)¶
儒有蓬户甕牖而自立者河間凌士夑窮討六籍皆著述而¶
尤䆳春秋爲儒官守道端莊植志不回在京師十二年家本¶
呉也欲歸而不可得遂構蓬室以備揖讓之位棟宇簡易僅¶
除風雨(除直慮切去也斯/干詩風雨攸除)蓋大江之南其舊俗也由是不岀¶
環堵坐入吳甸包山震澤(包山一名椒山在震澤中/震澤亦名具區即今太湖)&KR0002;在牖¶
外所謂求仁而得斯固然歟與夫南音越吟慕望而不獲者¶
異日道也(楚大夫鐘儀囚于晋與之琴操南音越/人莊舄仕楚而病王使聽之果作越吟)夫厚人倫¶
懷舊俗固六義之本(見毛/詩序)羣公是以有發德之什書在屋壁¶
余叙而引之¶
　　　送韓豐群公詩後序¶
<pb:KR4c0049_SBCK_025-1b>¶
春秋時晋有叔向者(向上/声去)垂聲邁烈顯白當丗而其兄銅鞮¶
伯華(鞮音題晋别縣叔向/兄伯華爲銅鞮大夫)匿德藏光退居保和士大夫其不¶
與叔向游者罕知伯華矣然仲尼稱叔向曰遺直猶義(猶一/本作)¶
(由字左昭十四年仲尼日叔句古之遺/直也殺親益筞猶義也夫家語作由義)又稱伯華曰多聞内¶
植(家語云其爲人也多聞而難誕内植/足以没其出盖銅鞮伯華之行也)進退兩尊榮於䇿書¶
故羊舌氏之美至于今不廢宗元常與韓安平遇于上京(韓/豊)¶
(弟泰字安平貞元/十一年中進士)追用士道交於今丗以是知吾兄矣兄字¶
茂實敦朴而知變弘和而守節温淳重厚與直道爲伍甞又¶
著書(又字一本作/績文二字)言禮家之事條綜今古大備制量遺名居¶
實澹泊如也他日當爲逹者稱焉在吾儕乎則韓氏之美亦¶
將焜耀於後矣(焜胡/本切)今將浮游淮湖&KR0026;藝諸侯凡知見者咸¶
出祖于外天水趙某(一本作/佶字)秉翰序事殷勤宣備詞㫖甚當¶
余謂春秋之道或先經以始事或後經以終義(杜預左傳序/句一本无先)¶
<pb:KR4c0049_SBCK_025-2a>¶
(經以後經/以六字)大易之制序卦處末然則後序之設不爲非經也¶
於是編其餞詩&KR0002;干篇紀于末簡以貺行李遂抗手而别¶
(元注云豊之季弟/泰知名与余善)¶
　　　送婁圗南秀才遊淮南將入道序¶
僕未冠求進士聞婁君名甚熟其所爲&KR0084;詩傳詠都中通數¶
經及羣書當時爲文章&KR0002;崔北部(崔鵬字/元翰)于衛尉(于邵字/相門)相¶
與稱其文衆皆曰納言曽孫也(婁師德武后時以/抚定河北進納言)而又有是¶
咸推讓爲先登後十餘年僕自尚書&KR0048;謫來零陵覯婁君猶¶
爲白衣居無室宇出無僮御僕深異而訊之乃曰今夫取科¶
者交貴&KR0020;&KR0029;親戚合則揷羽翮生風濤沛焉而有餘吾無有¶
也不則饜飲食馳堅良以&KR0172;于朋徒相&KR1049;爲資(&KR1049;音茂博易/也或作貿同)¶
相易爲名有不諾者以氣排之吾無有也不則多䈥力善造¶
請朝夕屈折於&KR0106;人之前走髙門邀大車矯&KR0015;而僞言卑陬¶
<pb:KR4c0049_SBCK_025-2b>¶
而姁媮(陬將侯切莊子云卑陬失色/姁音虚又吁句切媮音俞)偷一旦之容以售其伎¶
吾無有也自度卒不能堪其勞故舎之而遊逾湖江出豫章¶
至南海復由桂而下也少好道士言餌藥爲壽未盡其術故¶
行且求之僕聞而愈疑徃時&KR0026;得進士者不必&KR0002;婁君之言¶
又不能&KR0011;婁君之文學(不能一本/作少能)又無納言之大德以爲之¶
祖無比部衛尉以爲之知而升名者百數十人今婁君非不¶
足也顧不樂而遁耳因爲余留三年他日又曰吾所以求於¶
心者未克今其行也余旣異其遁於名而又德其乆留於我¶
也故爲之言夫君子之出以行道也其處以獨善其身也¶
今天下理平主上亟下求士之詔(亟去/吏切)婁君智可以任職用¶
事文可以宣風&KR0084;德行於丗必有合其道而進薦之者遽而¶
爲處士吾以爲非時將曰老而就休耶則甚少且銳羸而自¶
養耶則甚碩且武問其所以處咸無名焉&KR0002;苟焉以圖壽爲¶
<pb:KR4c0049_SBCK_025-3a>¶
道又非吾之所謂道也大形軀之寓於土非吾能私之幸而¶
好求堯舜孔子之志唯恐不得幸而遇行堯舜孔子之道唯¶
恐不慊&KR0002;是而壽可也求之而得行之而慊雖天其誰悲今¶
將以呼嘘爲食咀嚼爲神無事爲閑不死爲生則深山之木¶
石大澤之亀蛇皆老而乆其於道何如也僕甞學於儒持之¶
不得以䧟於是以出則窮以處則乖其不宜言道也審矣以¶
吾子見私於僕而又重其去故竊言而書之而宻授焉¶
　　　送易師楊君序¶
丗之學易者率不能窮究師&KR0003;本承孔氏而妄意乎物表爭¶
伉乎理外(伉苦良切/一本作能)務新以爲名縱辯以爲髙離其原振其¶
末故羲文周孔之奥詆冐混亂人罕由而通焉不違古師以¶
入道妙&KR0002;弘農楊君者鮮矣(一本者字/下有其字)御史中丞崔公(永州/刺史)¶
(崔/能)博而守儒逹而好禮故楊君之來也館于燕堂饋以侯食¶
<pb:KR4c0049_SBCK_025-3b>¶
(以一本/作之)日合&KR0022;之學者論&KR0003;辯問貫穿上下(穿去/声)揮散而咸¶
同幽昏而大明言&KR0002;誕而不乖於聖理&KR0002;肆而不失於正不¶
爲他竒以立名氏姑務逹其㫖而巳古人謂駕孔子之&KR0003;者¶
楊君固其徒歟宗元以爲太斈立儒官傳儒業宜求專而通¶
新而一者以爲胄子師昔甞遊焉而未得其人今天下外多¶
賢連師方伯朝廷立槐&KR0068;之下皆用儒先(猶云先/生也)而楊君之¶
道未列於&KR0054;士則誰咎歟無乃隱其聲含其美以自窮歟夫¶
以退讓自窮於豐冨之丗以貽有位者羞是習易之&KR0003;而廢¶
其道也於將行而問以言敢以變君之志¶
　　　送徐從事北遊序(一本作/徐生)¶
讀詩禮春秋莫能言&KR0003;其容貌充充然而聲名不聞傳於丗¶
豈天下廣大多儒而使然歟將晦其&KR0003;諱其讀不使丗得聞¶
傳其名歟抑處於逺仕於逺不與通都大邑豪傑角其伎而¶
<pb:KR4c0049_SBCK_025-4a>¶
至於是歟不然無顯者爲之倡以振動其聲歟今之丗不能¶
多儒可以盖生者觀生亦非晦諱其&KR0003;讀者然則餘二者爲¶
之决矣生北遊必至通都大邑通都大邑必有顯者由是其¶
果聞傳於丗歟苟聞傳必得位得位而以詩禮春秋之道施¶
於事及於物思不&KR0018;孔子之筆舌能如是然後可以爲儒儒¶
可以&KR0003;讀爲哉¶
　　　送詩人廖有方序¶
交州多南金珠璣玳&KR0536;&KR0090;犀其産皆竒怪至於草木亦殊異¶
吾甞怪陽德之炳耀獨發於紛葩瓌麗而罕鍾乎人今廖生¶
剛健重厚孝悌信讓以質乎中(作/内)而文乎外爲唐詩有大¶
雅之道夫固鍾於陽德者耶是丗之所罕也今之丗&KR0106;人其¶
於紛葩瓌麗則凡知貴之矣其亦有貴廖生者耶果能是則¶
吾不謂之&KR0106;人也實亦丗之所罕也¶
<pb:KR4c0049_SBCK_025-4b>¶
　　送元十八山人南遊序¶
太史公甞言丗之學孔氏者則黜老子學老子者則黜孔氏¶
道不同不相爲謀(史託老/子傳句)余觀老子亦孔氏之異流也不得¶
以相抗又况楊墨申商刑名縱横之&KR0003;其迭相訾毀抵牾而¶
不合者可勝言耶然皆有以佐丗太史公没其後有釋氏固¶
斈者之所怪駭舛逆其尤者也今有河南元生者其人閎曠¶
而質直物無以挫其志其爲學恢&KR0054;而貫統數無以躓其道¶
(一有/而字)悉取向之所以異者通而同之搜擇融液與道大適咸¶
伸其所長而黜其竒衺(竒音羈衺/與邪同)要之與孔子同道皆有以¶
㑹其趨而其器足以守之其氣足以行之不以是道求合於¶
丗常有意乎古之守雌者(守一本作存老子/云知其雄守其雌)及至是&KR0022;以余¶
道窮多憂而甞好斯文留三旬有六日陳其大方勤以爲諭¶
余始得其爲人今又將去余而南歴營道(縣名属/零陵郡)觀九疑下¶
<pb:KR4c0049_SBCK_025-5a>¶
<pb:KR4c0049_SBCK_025-6a>¶
賈君果其人乎其足也則居其匱也則行行不苟之(往/也)居不¶
苟容以是之於今丗其果逃於匱乎吾名逐禄貶言見疪於¶
丗柰賈君何於其之也即其舟與之酒侑之以歌歌曰充乎¶
己居或以匱已之虚或盈其廬孰匱孰充爲泰爲窮君子烏¶
乎取以寜其躬&KR0002;君者之於道而巳爾丗孰知其從容者耶¶
　　　送方及師序¶
代之游民學文章不能秀發者則假浮圖之形以爲髙其學¶
浮圖不能愿慤者則又託文章之流以爲放以故爲文章浮¶
圖率皆縱誕亂雜丗亦寛而不誅今有方及師者獨不然處¶
其伍介然不踰節交於物冲然不苟狎遇逹士&KR0274;作手輒繕¶
録復習而不懈行其法不以自怠至於踐青折萌汎席灌手¶
雖小教戒未甞肆其心是故異夫假託爲者也薛道州劉連¶
州(要伯髙/文禹錫)文儒之擇也館焉而備其敬歌焉而致其辤(刘禹/錫集)¶
<pb:KR4c0049_SBCK_025-6b>¶
(有送僧方及南/州柳貟外詩)夫豈貸而濫歟余用是得不繫其&KR0003;以告于¶
他好事者¶
　　　送文暢上人登五臺遂游河朔序¶
昔之桑門上首好與賢士大夫游&KR0051;宋以來有道林道安逺¶
法師休上人其所與游則謝安石王逸少習鑿齒謝靈運鮑¶
昭之徒皆時之選(晋㑹稽支遁字道林与謝安字安石王羲/之字逸少及孫綽許詢等遊処又桑門釋)¶
(道安自此至荆州与習鑿齒相見又庐山慧逺法師送陶元亮/陸脩/靜不斍過虎溪因相与大&KR0015;又守桑門慧休姓湯氏与)¶
(射靈運之孫謝超宗来往/与鮑昭字明逺俱善爲詩)由是眞乗法印與儒典並用而人¶
知嚮方今有釋文暢者道源生知善根&KR0043;植深&KR0285;法語忘甘¶
露之味服道江表蓋三十年謂王城雄都宜有大士遂躡虚¶
而西驅錫逾紀而秦人&KR0041;利者益衆雲代之間有靈山焉(雲/代)¶
(二州名靈山/即五臺山)與竺乾鷲嶺角立相望(潘云竺張六切乾音&KR1050;/西士天竺囯鷲音就佛)¶
(經靈鷲山乃佛/聚徒&KR0003;法処)而往解脫者(潘云解下懈切圎斍經云声聞/人具六通得入解脫凡有所傳)¶
<pb:KR4c0049_SBCK_025-7a>¶
(皆是妄想得脫其/由各之解脫去)去來回復如在歩武則勤求秘寳作禮大¶
聖非此地莫可故又捨筏西土(筏音/伐)振塵朔陲(音/垂)將欲與文¶
殊不二之㑹脫去穢累超詣&KR0116;路吾徒不得而留也天官顧¶
公(吏部侍郎/顧少連)夏官韓公(兵部侍/&KR0048;韓臯)廷尉鄭公吏部&KR0048;中楊公劉¶
公(一本无刻/公两字)有安石之德逸少之髙鑿齒之才皆厚於上人¶
而襲其道風佇立瞻望懼往而不返也吾輩常希靈運明逺¶
之文雅故詩而序之又從而諭之曰今燕魏趙代之間天子¶
分命重臣典司方岳辟用文儒之士以縁飾政令(縁俞/㳙切)服勤¶
聖人之教尊禮浮圖之事者比比有焉(比毗志薄必/二切頻也)上人之¶
徃也將統合儒釋宣滌疑滯然後蔑衣祴之贈(裓古得切釋/典有衣裓潘)¶
(云裓訖得切衣裙也蓮經云當/以衣裓爲以凡案从舎出之)委財施之㑹不顧矣其來也¶
盍亦徴其&KR0084;詩以焜耀逈躅(逈一本作廻/躅厨王切)偉長德璉之&KR0274;作¶
(連音歛魏文帝時徐幹字偉長應/瑞字德璉此以比燕趙魏幕僚)豈擅重千祀哉庻欲切&KR0026;¶
<pb:KR4c0049_SBCK_025-7b>¶
風之職而知鄭重耳(重本作志字鄭志出左傳襄公/三十七年云賦詩不出鄭志)¶
　　　送巽上人赴中丞叔父召序(永州龍/㒷寺僧)¶
或問宗元曰悉矣子之得於巽上人也其道果何如哉對曰¶
吾自㓜好佛(一作/斈佛)求其道積三十年丗之言者罕能通其&KR0003;¶
於零陵吾獨有得焉且佛之言吾不可得而聞之矣其存於¶
丗者獨遺其書不於其書而求之則無以得其言言且不得¶
况其意乎今是上人窮其書得其言諭其意推而大之逾萬¶
言而不煩㧾而括之立片辭而不遺與夫丗之㭊章句徴文¶
字(潘云㭊/与折同)言至虚之極則蕩而失守辯羣有之夥則泥而皆¶
存者(泥去/声)其不以逺乎以吾所聞知凡丗之善言佛者於吾¶
則恵誠師荆則海雲師楚之南則重巽師師之言存則佛之¶
道不逺矣惠誠師巳死今之言佛者加少其由儒而通者鄭¶
中書(未詳其人/或日鄭絪)洎孟常州(洎与曁同常州刺史孟簡/晚路殊躁急佞佛過甚)中書見¶
<pb:KR4c0049_SBCK_025-8a>¶
上人執經而師受且曰於中道吾得以益逹常州之言曰從¶
佛法生得佛法分皆以師友命之今連帥中丞公(御史中丞/柳公綽乃)¶
(子厚之教父為/明&KR0047;規察使)具舟來迎飾館而俟欲其道之行於逺也夫¶
豈徒然哉以中丞公之直清嚴重中書之辯博常州之敏逹¶
且猶宗重其道况&KR0002;吾之昩昧者乎夫衆人之和田大人之¶
倡洞庭之南竟南海其土汪汪也(土一/作士)求道者之多半天下¶
(一有/而字)一唱而大行於逺者(者一本/作焉字)是行有之則和焉者將&KR0002;¶
居蟄之有雷(居一/作群)不可止也於是書以爲巽上人赴中丞叔¶
父召序¶
　　　送僧浩&KR0004;序¶
儒者韓退之與余善甞病余嗜浮圖言訾余與浮圖遊(訾音/紫毁)¶
(也)近隴西李生礎自東都來退之又寓書罪余且曰見送元¶
生序(謂送元本/八山人序)不斥浮圗浮圖誠有不可斥者徃徃與易論¶
<pb:KR4c0049_SBCK_025-8b>¶
語合誠樂之其於性情奭然不與孔子異道退之好儒未能¶
過&KR0045;子&KR0045;子之書於莊墨申韓皆有取焉浮圖者反不及莊¶
墨申韓之怪僻儉賊耶曰以其夷也果不信道而斥焉以夷¶
則將反惡來盗跖而賤季札由余乎(季札呉王少子由/余戎人後帰秦)非所¶
謂去名求實者矣吾之所取者與易論語合雖聖人復生不¶
可得而斥也退之所罪者其跡也曰髠而緇無夫婦父子不¶
爲耕農&KR0345;桑而活乎人&KR0002;是雖吾亦不樂也退之忿其外而¶
遺其中是知石而不知韞玉也吾之所以&KR0285;浮圖之言以此¶
與其人游者非必能通其言也且凡爲其道者不愛官不爭¶
能樂山水而嗜閑安者爲多吾病丗之逐逐然唯印組爲務¶
以相軋也(潘云組音祖組者/印之綬軋於黠切)則舎是其焉從吾之好與浮圖¶
遊以此今浩&KR0004;閑其性安其情讀其書通易論語唯山水之¶
樂有文而文之又父子咸爲其道以養而居洎焉而無求則¶
<pb:KR4c0049_SBCK_025-9a>¶
其賢於爲莊墨申韓之言而逐逐然唯印組爲務以相軋者其¶
亦逺矣李生礎與浩&KR0004;又善今之徃也以吾言示之因北人¶
寓退之視何如也¶
　　送元暠師序(暠朝/老切)¶
中山劉禹&KR0236;明信人也不知人之實未甞言言未甞不讎元¶
讎師居武陵(暠音浩武陵鼎州/刘禹錫貶為司馬)有年數矣與劉遊乆且暱持¶
其詩與引而來余視之申申其言勤勤其思其爲知而言也¶
信矣余&KR0026;近丗之爲釋者(一本无/近字)或不知其道則去孝以爲¶
逹遺情以貴虚今元暠衣粗而食菲病心而墨貌以其先人¶
之葬未返其土無他族屬以移其哀行求仁者以冀終其心¶
勤而爲逸逺而爲近斯蓋釋之知道者歟釋之書有大報恩¶
七篇(一本作/七萹)咸言由孝而極其業丗之蕩誕慢訑者(王子也/徒見切)¶
(又音但訑縦意/王子辟陌慢訑)雖爲其道而好違其書於元暠師吾見其不¶
<pb:KR4c0049_SBCK_025-9b>¶
違且與儒合也元暠陶氏子其上爲通侯(晋陶/侃)爲髙士爲儒¶
先(一本下有生字一本/下有賢字謂晋陶潜)資其儒故不敢忘孝跡其髙故爲釋¶
承其侯故能與逹者遊其來而從吾也&KR0026;其爲人益見劉之¶
明且信故又與之言重其事¶
　　　送琛上人南遊序(琛丑/林切)¶
佛之跡去乎丗乆矣其留而存者佛之言也言之著者爲經¶
翼而成之者爲論其流而來者百不能一焉然而其道則備¶
矣法之至莫尚乎般&KR0002;(潘云上波木/切下而也切)經之大莫極乎&KR0314;槃(經/一)¶
(本作道潘云&KR0314;乃結切釋氏有&KR0314;槃經云昔佛示/滅於双林樹下入般&KR0314;槃為女摩耶夫人&KR0003;法)丗之上士¶
將欲由是以入者非取乎經論則悖矣而今之言禅者有流¶
盪舛誤(舛尺/兖切)迭相師用妄取空語而脫略方便顛倒真實以¶
䧟乎已而又䧟乎人又有能言體而不及用者不知二者之¶
不可斯須離也離之外矣是丗之所大患也吾琛則不然&KR0026;¶
<pb:KR4c0049_SBCK_025-10a>¶
經得般&KR0002;之義讀論恱三&KR0026;之理(潘云觀古玩切圎斍經云/三種淨&KR0026;一云色受想乃)¶
(&KR0026;此三空/名之三觀)晝夜服習而身行之有來求者則爲講&KR0003;從而化¶
者皆知佛之爲大法之爲廣菩薩大士之爲雄脩而行之者¶
爲空蕩而無之者爲礙夫然則與夫增上慢者異矣異乎是¶
而免斯名者吾無有也將以廣其道而&KR0013;於逺故好遊自京¶
師而來又南出乎桂林未知其極也吾病丗之傲逸者嗜乎¶
&KR0013;而不求此故爲之言¶
　　　送文郁師序(子厚/族人)¶
柳氏以文雅髙於前代近歳頗乏其人百年間無爲書命者¶
登禮部科數年乃一人後學小童以文儒自業者又益寡今¶
有文郁師者讀孔氏書爲詩&KR0084;逾百篇其爲有意乎文儒事¶
矣又遯而之釋背笈篋(笈及業切貟書箱也/潘云及入及瞱二切)懐筆牘挾海泝¶
江獨行山水間翛翛然(翛音/宵)模狀物態捜伺隱隟(与隙/同)登髙¶
<pb:KR4c0049_SBCK_025-10b>¶
逺望悽愴超忽(愴楚/亮切)遊其心以求勝語&KR0002;有程督之者巳則¶
&KR0013;緇艾茹蒿芹志終其軀吾誠怪而譏焉對曰力不任奔競志¶
不任煩挐(潘云挐女加女居二/切楚辝注&KR0368;乱也)苟以其所好行而求之而巳¶
爾終不可變化吾思當丗以文儒取名聲爲顯官入朝受憎¶
&KR0945;訕黜摧㐲不得守其土者十&KR0106;八九&KR0002;師者其可訕而黜¶
耶用是不復譏其行返退而自譏於其辭而去也則書以&KR0140;¶
之¶
　　　送玄舉歸幽泉寺序¶
佛之道大而多容凡有志乎物外而耻制於丗者則思入焉¶
故有貌而不心名而異行剛狷以離偶(狷古&KR0139;古/縣二切)紆舒以縱¶
獨其狀&KR0011;不一(一有/也字)而皆童髪毀服以游於丗其孰能知之¶
今所謂玄舉者其視瞻容體未必盡思跡佛而持詩句以來¶
求余夫豈耻制於丗而有志乎物外者耶夫道獨而跡狎則¶
<pb:KR4c0049_SBCK_025-11a>¶
怨志逺而形羈則泥幽泉山山之幽也閑其志而由其道以¶
遯而樂足以去二患捨是又何爲耶旣曰爲予來故於其去¶
不可以不告也¶
　　　送濬上人歸淮南覲省序¶
金僊氏之道蓋本於孝敬而後積以衆德歸於空無其敷演¶
教戒於中國者離爲異門曰禪曰法曰律以誘掖迷濁丗用¶
宗奉其有脩整&KR0026;行尊嚴法容以儀範于後學者以爲持律¶
之宗焉上人窮討秘義發明上乗奉威儀三千雖造次必備¶
甞以此道宣於江湖之人江湖之人恱其風而受其賜攀慈¶
航望彼岸者盖千百計天子聞之徴至闕下御大明秘殿以¶
問焉導&KR0045;本敎頗甚稱㫖京師士衆方且翹然仰大雲之澤¶
以植德本而上人不勝顧復之恩退懷省待之禮懇迫上乞¶
遂無以奪由是杖&KR0236;東顧振衣晨征右司貟外&KR0048;刘公深明¶
<pb:KR4c0049_SBCK_025-11b>¶
丗典通逹釋敎與上人爲方外遊始榮其至今惜其去於是¶
合郎署之友詩以貺之退使孺子執簡而序之因繫其辤曰¶
上人專於律行&KR0106;乆弥固其儀刑後斈者歟誨于生靈觸&KR0011;¶
&KR0041;福其積衆德者歟覲于髙堂視逺如邇其本孝敬者歟&KR0002;¶
然者是將心歸空無捨筏登地固何從而識之乎古之贈禮¶
必以輕先重故鄭商之犒先乗韋(左傳僖公三十年秦師伐/鄭鄭啇人遇之以乘韋先)¶
(牛十二/犒師也)魯侯之贈後呉鼎(㐮公十九年公享晋六師贈荀偃/束帛加璧乗馬先呉壽夢之鼎)¶
今餞詩之重皆衆呉鼎也故乗韋之比得序而先之且曰由¶
禮而不敢讓焉¶
増廣註釋音辯唐柳先生集卷之二十五¶
<pb:KR4c0049_SBCK_025-12a>¶
