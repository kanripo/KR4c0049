# -*- mode: mandoku-view -*-
#+TITLE: 柳河東集注
#+DATE: 2015-09-23 10:18:17
#+PROPERTY: LASTPB  <md:KR4c0049_SBCK_024-1a>
#+PROPERTY: JUAN 27

<md:KR4c0049_SBCK_026-10b>¶
<md:KR4c0049_SBCK_027-1a>¶
<pb:KR4c0049_WYG_027-1a>
欽定四庫全書
　柳河東集注巻二十七¶
　　　　　　宋　童宗説張敦頤潘緯　音釋
　　記(一本作/記亭池)¶
　　　潭州東池戴氏堂記(一本州字下有/楊中丞作四字)¶
𢎞農公刺潭三年(楊憑虢州𢎞農人貞元十八/年為潭州刺史湖南觀察使)因東泉
為池¶環之九里(一本作/二里)丘陵林麓距其涯坘島洲渚交
其中(坘音遲/與¶坻同)其岸之突而出者水縈之若玦焉(块古/穴切)池
<pb:KR4c0049_WYG_027-1b>
之勝於是為最¶公曰是非離世樂道者不宜有此卒授
賔客之選者譙國戴¶氏曰簡為堂而居之(一本而字/下有今字)堂
成而勝益奇望之若連艫¶縻艦(户黯切/戰船)與波上下就之
顛倒萬物遼廓眇忽樹之松柏¶杉櫧(音/諸)被之菱芡芙蕖
鬱然而隂粲然而榮凡觀望浮游之¶美專於戴氏矣戴
氏嘗以文行累為連率所賔禮(率所類切謂/方鎮所¶辟也)貢之澤宮
而志不願仕與人交取其退讓受諸侯之寵不¶以自大
其離世歟好孔氏書旁及莊文(莊子/文子)莫不總統以至<md:KR4c0049_SBCK_027-1b>¶虛
<pb:KR4c0049_WYG_027-2a>
為極得受益之道其樂道歟賢者之舉也必以類當𢎞
農¶公之選而專兹地之勝豈易而得哉地雖勝得人焉
而居之¶則山若増而髙水若闢而廣堂不待飾而巳奐
矣戴氏以泉¶池為宅居以雲物為朋徒攄幽發粹(攄抽/居切)
日與之娯則行宜¶益髙文宜益峻道宜益懋交相贊者
也既碩其内又揚于時¶吾懼其離世之志不果矣君子
謂𢎞農公刺潭得其政為東¶池得其勝授之得其人豈
非動而時中者歟於戴氏堂也見¶公之德不可以不記
<pb:KR4c0049_WYG_027-2b>
　　　桂州訾家洲亭記(一本州字下有/裴中丞作四字)¶
大凡以觀游名於代者不過視於一方其或傍逹左右
則以¶為特異至若不騖逺不陵危環山洄江四出如一
夸奇競秀¶咸不相讓徧行天下者唯是得之桂州多靈
山發地峭竪林¶立四野署之左曰灕水(署州署也/灕音離)水之
中曰訾氏之洲(訾即移切<md:KR4c0049_SBCK_027-2a>¶姓/也一音紫)凡嶠南之山川逹於海上
於是畢出而古今莫能知¶元和十二年御史中丞裴公
(元和十二年裴行立徙/桂州刺史桂管觀察使)來莅兹¶邦都督二十七州諸軍
<pb:KR4c0049_WYG_027-3a>
州事盜遁姦革德惠敷施朞年政成¶而當天子平淮夷
定河朔告于諸侯公既施慶于下乃合僚¶吏登兹以嬉
觀望攸長(攸一本/作悠)悼前之遺於是厚貨居甿移¶于閒壤
(閒音/閑)伐惡木刜奥草(刜扶力/切斫也)前指後畫心舒目行忽¶焉
若飄浮上騰以臨雲氣萬山靣内重江束隘聨嵐含暉
旋¶視具宜常所未覩倐然互見(倐音叔互/或作㸦同)以為飛舞奔
走與遊¶者偕來乃經工庀材考極相方(周禮夜考之極/星相息亮切)
南為燕亭延¶宇垂阿歩簷更衣周若一舎北有崇軒以
<pb:KR4c0049_WYG_027-3b>
臨千里左浮飛閣¶右列閒舘比舟為梁與波昇降苞灕
山含龍宮(含一本/作涵)昔之¶所大蓄在亭内(亭一本/作廷)日出扶
桑雲飛蒼梧海霞島霧來助¶游物其隙則抗月檻於迴
谿出風榭於篁中晝極其美又益<md:KR4c0049_SBCK_027-2b>¶以夜列星下布顥氣
迴合邃然萬變若與安期羨門(並古仙/人名)¶接於物外則凡
名觀游於天下者有不屈伏退讓以推髙是¶亭者乎既
成以燕歡極而賀咸曰昔之遺勝槩者必于深山¶窮谷
人罕能至而好事者後得以為巳功未有直治城挾闤
<pb:KR4c0049_WYG_027-4a>
闠(潘云音環潰市墻/曰闤市門曰闠)車輿歩騎朝過夕視訖千百年莫
或異¶顧一旦得之遂出於他邦須博物辨口莫能舉其
上者然則¶人之心目其果有遼絶特殊而不可至者耶
葢非桂山之靈¶不足以瓌觀(瓖姑/回切)非是洲之曠不足以
極視非公之鑒不能¶以獨得噫造物者之設是久矣而
盡之於今余其可以無藉¶乎¶
　　　邕州馬退山茅亭記(一本州字下有/柳中丞作四字)¶
冬十月作新亭于馬退山之陽因髙丘之阻以面勢無
<pb:KR4c0049_WYG_027-4b>
欂櫨¶節棁之華(欂華碧切又音搏柱也櫨音盧柱/上栟也節栭也棁音拙梁上楹)不斵
椽不翦茨<md:KR4c0049_SBCK_027-3a>¶不列墻以白雲為藩籬碧山為屏風昭其儉
也是山崒然起¶于莽蒼之中(崒慈恤切潘云崒蒼沒切/莽母黨切蒼士蕩切莊子)
(注莽蒼草/野之色)馳奔雲矗¶(初六/切)亘數十百里尾蟠荒陬(將侯/切隅)
(也/)首注大溪諸山來朝勢¶若星拱蒼翠詭狀綺綰繡錯
葢天鍾秀於是不限於遐裔也¶然以壤接荒服俗㕘夷
徼(音/呌)周王之馬跡不至(左傳周穆王周行天下/將¶皆必有車轍馬跡焉)謝公之
履齒不及(履一本作屐/謝靈運事)巖徑蕭條登探者¶以為嘆歲在
<pb:KR4c0049_WYG_027-5a>
辛卯我仲兄(子厚從兄柳/寛字存諒)以方牧之命試于是¶邦夫其
德及故信孚信孚故人和人和故政多暇由是嘗徘¶徊
北山以寄勝槩迺塈迺塗(塈許氣切/仰塗也)作我攸宇於是不
崇¶朝而木工告成每風止雨收煙霞澄鮮輙角巾鹿裘
率昆弟¶友生冠者五六人歩山極而登焉(極一本作椒/椒山頂也)
於是手揮絲¶桐目送還雲西山爽氣在我襟袖以極萬
類攬不盈掌夫美¶不自美因人而彰蘭亭也不遭右軍
(王羲/之)則清湍脩竹蕪沒<md:KR4c0049_SBCK_027-3b>¶於空山矣是亭也僻介閩嶺佳
<pb:KR4c0049_WYG_027-5b>
境罕到不書所作使盛跡鬱¶堙是貽林澗之媿故志之¶
　　　永州新堂記(一本州字下有/韋使君三字)¶
將為穹谷嵁巖淵池於郊邑之中(童云嵁五男苦男五/咸三切嵁巖也魏都)
(賦有/嵁崿)¶則必輦山石溝澗壑凌絶嶮阻疲極人力乃可以
有為也然¶而求天作地生之狀咸無得焉逸其人因其
地全其天昔之¶所難今於是乎在永州實惟九疑之麓
其始度土者(度待/洛切)環¶山為城有石焉翳于奥草(于一本/作乎)
有泉焉伏于土塗虵虺之¶所蟠狸䑕之所游茂樹惡木
<pb:KR4c0049_WYG_027-6a>
嘉葩毒卉亂雜而爭植號為穢¶墟韋公之來既逾月理
甚無事望其地且異之始命芟其蕪¶行其塗積之丘如
蠲之瀏如(瀏劉溜/柳三音)既焚既釃(山宜/切)奇勢迭¶出清濁辨質
美惡異位視其植則清秀敷舒視其蓄則溶漾¶紆餘怪
石森然周于四隅或列或跪或立或仆竅穴逶邃堆<md:KR4c0049_SBCK_027-4a>¶阜
突怒乃作棟宇以為觀游凡其物類無不合形輔勢效
伎¶於堂廡之下外之連山髙原林麓之崖間厠隱顯邇
延野緑¶逺混天碧咸㑹於譙門之内(内一本作外譙門/謂門上為髙樓以)
<pb:KR4c0049_WYG_027-6b>
(望也樓一名譙故謂/美麗¶之樓為麗譙)巳乃延客入觀繼以宴娯或贊且
賀曰見公之作知¶公之志公之因土而得勝豈不欲因
俗以成化公之擇惡而¶取美豈不欲除殘而佑仁公之
蠲濁而流清豈不欲廢貪而¶立廉公之居髙以望逺豈
不欲家撫而户曉夫然則是堂也¶豈獨草木土石水泉
之適歟山原林麓之觀歟將使繼公之¶理者視其細知
其大也宗元請志諸石措諸壁編(一作/屋漏)以為¶二千石楷
法
<pb:KR4c0049_WYG_027-7a>
　　　永州萬石亭記(一本州下有/崔中丞三字)¶
御史中丞清河男崔公(崔能/也)來莅永州間日(間一本/作百)登
城北¶墉臨于荒野藂翳之隙(童云叢俗/書作藂)見怪石特出度
其下必有<md:KR4c0049_SBCK_027-4b>¶殊勝歩自西門以求其墟伐竹披奥欹仄以
入(仄一本/作側同)綿谷¶跨谿皆大石林立渙若奔雲錯若置碁
怒者虎闘企者鳥厲¶抉其穴則鼻口相呀(抉一决古穴/二切呀虚加)
(切/)搜其根則蹄股交峙(股¶一本/作肱)環行卒愕(卒七沒切一/本作愕目)
疑若搏噬於是刳闢朽壤翦焚¶榛薉(於廢切荒蕪/也與穢同)決澮
<pb:KR4c0049_WYG_027-7b>
溝導伏流散為踈林洄為清池&KR0705;廓¶泓渟(泓烏宏切/渟音亭)若
造物者始判清濁効奇於兹地非人力也¶乃立游亭以
宅厥中直亭之西石若掖分可以眺望其上青¶壁斗絶
沉于淵源莫究其極自下而望則合乎攢巒(唐氏曰攢/當作¶巑在)
(官切巑/岏小山)與山無窮明日州邑耋老雜然而至曰吾儕生
是¶州蓺是野眉尨齒鯢(尨眉黒白雜也鯢音倪/齒落更生細者夀徵也)未嘗知
此豈天¶墜地出設兹神物以彰我公之德歟既賀而請
名公曰是石¶之數不可知也以其多而命之曰萬石亭
<pb:KR4c0049_WYG_027-8a>
耋老又言曰懿夫¶公之名亭也豈專狀物而巳哉公嘗
六為二千石既盈其數<md:KR4c0049_SBCK_027-5a>¶(盈一本作/贏贏過也)然而有道之士咸恨
崔公之嘉績未洽于人敢頌¶休聲祝公于明神漢之三
公秩號萬石我公之德宜受兹錫¶漢有禮臣惟萬石君
(前漢石奮及其/四子皆二千石)我公之化始于閨門道¶合于古祐之自
天野夫獻辭公夀萬年宗元嘗以牋奏𨽻尚¶書敢專筆
削以附零陵故事時元和十年正月五日記¶
　　　零陵三亭記
<pb:KR4c0049_WYG_027-8b>
邑之有觀游或者以為非政是大不然夫氣煩則慮亂
視壅¶則志滯君子必有游息之物髙明之具使之清寧
平夷恒若¶有餘然後理逹而事成零陵縣東有山麓泉
出石中沮洳汚¶塗(潘云沮子須切洳/如預切漸濕也)羣畜食焉牆藩以
蔽之為縣者積數十¶人莫知發視河東薛存義以吏能
聞荆楚間潭部舉之(潭部謂湖/¶南觀察使)假湘源令㑹零陵政尨
賦擾民訟于牧推能濟弊來莅¶兹邑遁逃復還愁痛笑
歌逋租匿役朞月辨理(辨音/瓣)宿蠧藏<md:KR4c0049_SBCK_027-5b>¶奸披露首服(首音/狩)
<pb:KR4c0049_WYG_027-9a>
民既卒税相與歡歸道塗迎賀里閭門不¶施胥吏之席
耳不聞鼛鼓之召(鼛音臯周禮以鼛鼓鼓役事潘/本作鼕鼓鼕徒宗切鼓聲¶也)雞豚
糗醑(糗丘救許九二切敖米/麥也醑思呂切漉酒也)得及宗族州牧尚焉旁¶邑
倣焉然而未嘗以劇自撓山水鳥魚之樂澹然自若也
乃¶發牆藩驅羣畜決疏沮洳搜剔山麓萬石如林積坳
為池(坳於/¶交切)爰有嘉木美卉垂水藂峯瓏&KR0785;蕭條(潘云諸/韻無此)
(&KR0785;字温公注揚子/瓏盧紅¶切&KR0785;音零)清風自生翠烟自留不植而遂魚樂
廣閑鳥慕靜深别¶孕巢穴沉浮嘯萃不蓄而富伐木墜
<pb:KR4c0049_WYG_027-9b>
江流于邑門陶土以埴¶亦在署側人無勞力土得以利
乃作三亭陟降晦明髙者冠¶山顛下者俯清池更衣膳
饔列置備具賔以燕好旅以館舍¶髙明游息之道具於
是邑由薛為首在昔裨諶謀野而獲(左襄¶三十一年鄭/裨諶能謀謀於野)
(則獲謀於/邑則否)宓子彈琴而理(宓子/賤)亂慮滯志無¶所容入則
夫觀游者果為政之具歟薛之志其果出於是歟<md:KR4c0049_SBCK_027-6a>¶及其
弊也則以玩替政以荒去理使繼是者咸有薛之志則¶
邑民之福其可既乎余愛其始而欲久其道乃撰其事
<pb:KR4c0049_WYG_027-10a>
以書¶于石薛拜手曰吾志也遂刻之¶
　
　
　
　
　
　
　
<pb:KR4c0049_WYG_027-10b>
　
　
　
　
　
　
　
　柳河東集注巻二十七
