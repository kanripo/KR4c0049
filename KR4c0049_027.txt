# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:57.741767
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0215-027增廣註釋音辯唐柳先生集-卷第二十七.
<pb:KR4c0049_SBCK_027-1a>¶
增廣註釋音辯唐栁先生集卷之二十七¶
　記(一本作/記亭池)¶
　　　潭州東池戴氏堂記(一本州字下有/楊中丞作四字)¶
弘農公刺潭三年(楊慿虢州弘農人貞元十八/年爲潭州刺史湖南&KR0026;察使)因東泉爲池¶
環之九里(一本作/二里)丘陵林麓距其涯坘島洲渚交其中(坘音/遲与)¶
(坻/同)其岸之突而出者水縈之&KR0002;块焉(玦古/穴切)池之勝於是爲㝡¶
公曰是非離丗樂道者不宜有此卒授賔客之選者譙國戴¶
氏曰簡爲堂而居之(一本而字/下有今字)堂成而勝益竒望之&KR0002;連艫¶
縻艦(户黯切/𢧐船)與波上下就之顚倒萬物遼廓眇忽樹之松柏¶
衫櫧(音/諸)&KR0013;之菱芡芙蕖鬱然而隂粲然而榮凡&KR0026;望浮游之¶
美專於戴氏矣戴氏甞以文行累爲連率所賔禮(率所類切/謂方鎮所)¶
(辟/也)貢之澤宫而志不願仕與人交取其退讓受諸侯之寵不¶
以自大其離丗歟好孔氏書旁其莊文(莊子/文子)莫不揔統以至¶
<pb:KR4c0049_SBCK_027-1b>¶
虚爲極得受益之道其樂道歟賢者之舉也必以𩔖當弘晨¶
公之選而專兹地之勝豈易而得哉地雖勝得人焉而居之¶
則山&KR0002;増而髙水&KR0002;闢而廣堂不待飾而巳奐矣戴氏以泉¶
池爲宅居以雲物爲朋徒攄幽發粹(攄抽/居切)日與之娛則行宜¶
益髙文宜益峻道宜益懋交相賛者也旣碩其内又&KR0045;于時¶
吾懼其離丗之志不果矣君子謂弘農公刺潭得其政爲東¶
池得其勝授之得其人豈非動而時中者歟於戴氏堂也見¶
公之德不可以不記¶
　　　桂州訾家洲亭記(一本州字下有/裴中丞作四字)¶
大凡以&KR0026;游名於代者不過視於一方其或傍逹左右則以¶
爲特異至&KR0002;不騖逺不陵危環山洄江四出如一夸竒競香¶
咸不相讓徧行天下者唯是得之桂州多靈山發地峭堅林¶
立四野署之左曰灕水(署州署也/漓音離)水之中曰訾氏之洲(訾即/移切)¶
<pb:KR4c0049_SBCK_027-2a>¶
(姓也一/音紫)凡嶠南之山川逹于海上於是畢出而古今莫能知¶
元和十二年御史中丞裴公(元和十二年裴行立徙/桂州刺史桂管&KR0026;察使)來莅兹¶
&KR0022;都督二十七州諸軍州事盗遁姦革德惠敷施朞年政成¶
而當天子平淮夷定河朔告于諸侯公旣施慶于下乃合僚¶
吏登茲以嬉&KR0026;望攸長(攸一本/作悠)悼前之遺於是厚貨居甿移¶
于間壤(間音/閑)伐惡木刜奥草(刜扶弗/切斫也)前指後畫心舒目行忽¶
焉&KR0002;飄浮上騰以臨雲氣萬山靣内重江束隘聮嵐含輝旋¶
視其宜常所未覩倐然互見(倐音叔互/或作牙同)以爲飛舞奔走與遊¶
者偕來乃經工化材考極相方(周礼夜考之極/星相息亮切)南爲燕亭延¶
宇垂阿歩簷更衣周&KR0002;一舎北有崇軒以臨千里左浮飛閣¶
右列間館比舟爲梁與波昇降苞灕山含龍宫(含一本/作&KR0636;)昔之¶
所大蓄在亭内(亭一本/作廷)日出枎桑雲飛蒼梧海霞島霧來助¶
游物其𨻶則抗月檻於廻谿出風榭於篁中晝極其美又益¶
<pb:KR4c0049_SBCK_027-2b>¶
以夜列星下布顥氣廻合䆳然萬變若與安期羡門(並古仙/人名)¶
接於物外則凡名&KR0026;游於天下者有不屈伏退讓以推髙是¶
亭者乎旣成以燕&KR0172;極而賀咸曰昔之遺勝㮣者必於深山¶
窮谷人罕能至而好事者後得以爲已功未有直治城挾闤¶
闠(潘云音環潰市墻/曰闤市門曰闠)車輿歩&KR0016;朝過夕視訖千百年莫或異¶
顧一旦得之遂出於他&KR0022;須博物辯口莫能舉其上者然則¶
人之心目其果有遼絶特殊而不可至者耶蓋非桂山之靈¶
不足以瓌&KR0026;(壞姑/回切)非是洲之曠不足以極是非公之鍳不能¶
以獨得噫造物者之設是乆矣而盡之於今余其可以無藉¶
乎¶
　　邕州馬退山茅亭記(一本州字下有/栁中丞作四字)¶
冬十月作新亭于馬退山之陽因髙丘之阻以靣勢無欂櫨¶
節梲之華(欂華碧切又音傳柱也櫨音盧柱/上栟也莭栭也梲音拙梁上楹)不斵椽不翦次¶
<pb:KR4c0049_SBCK_027-3a>¶
不列墻以白雲爲藩籬碧山爲屏風昭其儉也是山崒然起¶
於莽蒼之中(崒慈恤切潘云崒蒼没切莽毋黨切/蒼士蕩切莊子注莽蒼草野之色)馳奔雲矗¶
(初六/切)亘数十百里尾蟠荒陬(將侯切/隅也)首注大溪諸山來朝勢¶
&KR0002;星拱蒼翠詭狀綺綰繍錯蓋天鍾秀於是不限於遐裔也¶
然以壌接荒服俗參夷徼(音/呌)周王之馬跡不至(左傳周穆王/周行天下將)¶
(皆必有車/轍馬跡焉)謝公之履齒不及(履一本作屐/謝灵渾事)巖徑肅條登探者¶
以爲嘆歳在辛卯我仲兄(子厚從兄柳/寛字存諒)以方牧之命試于是¶
&KR0022;夫其德及故信孚信孚故人和人和故政多暇由是甞徘¶
徊北山以&KR0009;勝㮣迺槩迺𡍼(槩詐氣切/仰塗也)作我攸宇於是不崇¶
朝而木工告成每風止雨收煙霞澄鮮輙角巾鹿裘率昆弟¶
友生冠者五六人歩山極而登焉(極一本作椒/椒山頂也)於是于揮絲¶
桐目送還雲西山爽氣在我襟䄂以極萬𩔖攬不盈掌夫美¶
不自美因人而彰蘭亭也不遭右軍(王羲/之)則清湍脩竹蕪没¶
<pb:KR4c0049_SBCK_027-3b>¶
於空山矣是亭也僻介閩嶺佳境罕到不書所作使盛跡鬱¶
堙是貽林澗之媿故志之¶
　　　永州新堂記(一本州字下有/韋使君三字)¶
將爲穹谷嵁巖淵池於郊邑之中(童云嵁五男苦男五咸三/切嵁巖也魏都賦有嵁崿)¶
則必輦山石溝澗壑凌絶嶮阻疲極人力乃可以有爲也然¶
而求天作地生之狀咸無得焉逸其人因其地全其天昔之¶
所難今於是乎在永州實惟九疑之麓其始度土者(度待/洛切)環¶
山爲城有石焉翳于奥草(于一本/作乎)有泉焉伏于土塗虵虺之¶
所蟠狸䑕之所游茂樹惡木嘉葩毒卉亂雜而爭植號爲穢¶
墟韋公之來旣逾月理甚無事望其地且異之始命芟其蕪¶
行其塗積之丘如蠲之瀏如(瀏刘溜/柳三音)旣焚旣釃(山宜/切)竒𫝑迭¶
岀清濁辨質美惡異位視其植則清秀敷舒視其蓄則溶漾¶
紆餘怪石森然周于四隅或列或跪或立或仆竅穴逶邃堆¶
<pb:KR4c0049_SBCK_027-4a>¶
阜突怒乃作棟宇以爲觀游凡其物𩔖無不合形輔𫝑效伎¶
於堂廡之下外之連山髙原林麓之崖間厠隱顯邇延野緑¶
逺混天碧咸㑹於譙門之内(内一本作外譙門謂門上爲高/楼以望也楼一名譙故謂美麗)¶
(之楼爲/麗譙)巳乃延客入&KR0026;継以宴娱或賛且賀曰見公之作知¶
公之志公之因土而得勝豈不欲因俗以成化公之擇惡而¶
取美豈不欲除殘而佑仁公之蠲濁而流清豈不欲廢貪而¶
立廉公之居髙以望逺豈不欲家撫而户暁夫然則是堂也¶
豈獨草木上石水泉之&KR0244;歟山原林麓之觀歟將使継公之¶
理者視其細知其大也宗元請志諸石措諸壁編(一作/屋漏)以爲¶
二千石楷法¶
　　　永州萬石亭記(一本州下有/崔中丞三字)¶
御史中丞清河男崔公(崔能/也)來莅永州間日(間一本/作百)登城北¶
墉臨于荒野藂翳之𨻶(童云叢俗/書作藂)見怪石特出度其下必有¶
<pb:KR4c0049_SBCK_027-4b>¶
殊勝歩自西門以求其墟伐竹披奥欹仄以入(仄一本/作側同)綿谷¶
跨谿皆大石林立渙&KR0002;奔雲錯&KR0002;置碁怒者虎闘企者鳥厲¶
抉其穴則鼻口相呀(抉一決古穴二/切呀虚加切)搜其根則蹄股交峙(股)¶
(本作/肱)環行卒愕(卒七没切一/本作愕目)疑&KR0002;&KR0366;噬於是刳闢朽壌翦焚¶
榛薉(於廢切荒蕪/也与穢同)決澮溝導伏流散爲踈林洄爲清池寥廓¶
泓渟(泓烏宏切/渟音亭)&KR0002;造物者始判清濁効竒於茲地非人力也¶
乃立游亭以宅厥中直亭之西石&KR0002;掖分可以聎望其上青¶
璧斗絶沉于淵源莫究其極自下而望則合乎攅巒(唐氏曰/攅當作)¶
(㠝在官切/㠝岏小山)與山無窮明日州邑耋老雜然而至曰吾儕生是¶
州蓺是野眉尨齒鯢(尨眉黒白雜也鯢音倪/齒落更生細者壽徵也)未甞知此豈天¶
墜地出設茲神物以彰我公之德歟旣賀而請名公曰是石¶
之数不可知也以其多而命之曰萬石亭耋老又言曰懿夫¶
公之名亭也豈專狀物而巳哉公甞六爲二千石旣盈其数¶
<pb:KR4c0049_SBCK_027-5a>¶
(盈一本作/贏贏過也)然而有道之士咸恨推公之嘉績未洽于人敢頌¶
休聲祝公于明神漢之三公秩號萬石我公之德冝受兹錫¶
漢有礼臣惟萬石君(前漢石&KR0108;及其/四子皆二千石)我公之化始于閨門道¶
合于古祐之自天野夫獻辭公壽萬年宗元甞以牋奏𨽻尚¶
書敢專筆削以附零陵故事時元和十年正月五日記¶
　　　零陵三亭記¶
邑之有&KR0026;游或者以爲非政是大不然夫氣煩則慮亂視壅¶
則志滯君子必有游息之物髙明之具使之清寕平夷&KR0106;&KR0002;¶
有餘然後理逹而事成零陵縣東有山麓泉出石中沮洳汚¶
塗(潘云沮子須切洳/如預切漸&KR0668;也)羣畜食焉牆藩以蔽之爲縣者積数十¶
人莫知發視河東薛存義以吏能聞荆楚間潭部舉之(潭部/謂湖)¶
(南&KR0026;/察使)假湘源令㑹零陵政尨賦擾民訟于牧推能濟弊來莅¶
兹邑遁逃復還愁痛𥬇歌逋租匿役朞月辨理(辨音/瓣)𪧐蠧藏¶
<pb:KR4c0049_SBCK_027-5b>¶
姧披露首服(首音/狩)民旣卒稅相與&KR0172;歸道塗迎賀里閭門不¶
施胥吏之席耳不聞鼛鼓之召(鼛音臯周礼以鼛鼔鼓役事/潘本作鼕鼓鼕徒宗切鼓声)¶
(也)雞豚糗醑(糗丘救許九二切熬米/麥也醑思吕切漉酒也)得及宗族州牧尚焉旁¶
邑倣焉然而未甞以劇自撓山水鳥魚之樂澹然自&KR0002;也乃¶
發牆藩驅羣畜決䟽沮洳搜剔山麓萬石如林積&KR0638;爲池(切/於)¶
(交/切)爰有嘉木美卉垂水藂峯瓏&KR0785;蕭條(潘云諸韻无此&KR0785;字/温公注揚子瓏盧紅)¶
(切瓐/音零)清風自生翠煙自留不植而遂魚藥廣閑鳥慕靜深别¶
孕巢穴沉浮嘯萃不蓄而冨伐木墜江流于邑門陶土以埴¶
亦在署側人無勞力土得以利乃作三亭陟降晦明髙者冠¶
山顚下者俯清池更衣膳饔列置備具賔以燕好旅以館舎¶
髙明游息之道具於是邑由薛爲首在昔禆諶謀野而𫉬(左/襄)¶
(三十一年鄭禆諶能謀謀/於野則獲謀於邑則否)宓子彈琴而理(宓子/賤)亂慮滯志無¶
所容入則夫&KR0026;游者果爲政之具歟薛之志其果出於是歟¶
<pb:KR4c0049_SBCK_027-6a>¶
及其弊也則以玩替政以荒去理使継是者咸有薛之志則¶
邑民之福其可旣乎余愛其始而欲乆其道乃撰其事以書¶
于石薛拜手曰吾志也遂刻之¶
増廣註釋音辯唐柳先生集卷之二十七¶
<pb:KR4c0049_SBCK_027-6b>¶
