# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:56.724969
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0215-003增廣註釋音辯唐柳先生集-卷第三.
<pb:KR4c0049_SBCK_003-1a>¶
増廣註釋音辯唐柳先生集卷之三¶
　論¶
　　　封建論¶
天地果無&KR0004;乎吾不得而知之也生人果有&KR0004;乎吾不得而¶
知之也然則孰爲近曰有&KR0004;爲近孰明之由封建而明之也¶
彼封建者更古聖王堯舜禹湯文武而莫能去之蓋非不欲¶
去之也𫝑不可也𫝑之來(一本下/有則字)其生人之&KR0004;乎不&KR0004;無以¶
有封建封建非聖人意也彼其&KR0004;與萬物皆生草木榛(榛側/侁)¶
(切文選注/云聚皃)鹿豕狉(狉音丕狸子曰/狉潘云衆皃)人不能搏噬(音愽/誓)而且無¶
毛羽莫克自奉自衛荀卿有言必將假物以爲用者也夫假¶
物者必爭爭而不巳必就其能断曲直者而聽命焉其智而¶
明者所伏必衆告之以直而不改必痛之而後畏由是君長¶
刑政生焉故近者聚而爲羣(羣)之分其爭必大大而後有兵¶
<pb:KR4c0049_SBCK_003-1b>¶
# SB1_0685-093.png
# page missing
<pb:KR4c0049_SBCK_003-1b>¶
(戯仲山甫諌不听魯公卒/囯人殺戯而立括出囯語)陵夷迄於幽厲王室東徙而自列¶
爲諸侯(一本下/有矣字)厥後問鼎之輕重者有之(左傳宣公三年楚/莊王問鼎之小大)¶
(輕重杜預注云示/欲偪周取天下)射王中肩者有之(左傳&KR0074;公五年鄭/祝聃射周王中肩)伐凡¶
伯誅萇弘者有之(萇音長左傳𨼆七年戎伐凡伯/于楚丘又哀三年周人殺萇弘)天下乖盭¶
(音/戾)無君君之心余以爲周之䘮乆矣徒建空名於公侯之上¶
耳得非諸侯之盛強末大不掉之咎歟(掉徒弔切/尾大不掉)遂判爲十¶
二(史記十二諸侯年表謂魯斉/晋秦楚宋衛陳蔡曹鄭燕)合爲七國(合一本作吞謂秦/楚燕斉韓魏趙)¶
威分于陪臣之&KR0022;(謂田氏簒斉/韓魏趙分晋)國殄於後封之秦(秦伯益之/後其末孫)¶
(非子周恭王封為附庸及秦仲之孫/㐮公救周周室東迁始列為諸侯)則周之敗端其在乎此¶
矣秦有天下裂都㑹而爲之郡邑廢侯衛而爲之守宰據天¶
下之雄圖都六合之上游攝制四海運於掌握之内此其所¶
以爲得也不數載而天下大壞其有由矣(一本无/其字)亟役萬人¶
暴其威刑竭其貨賄&KR0018;鋤挺謫戍之徒(陳勝呉/廣等)圜視而合從¶
<pb:KR4c0049_SBCK_003-2a>¶
(子容/切)大呼而成羣時則有叛人而無叛吏人怨于下而吏畏¶
于上天下相合殺守劫令而並起咎在人怨非郡邑之制失¶
也漢有天下矯秦之枉徇周之制剖海内而立宗子封功臣¶
數年之間奔命扶傷而不暇(而一本/作之)困平城(髙祖/七年)病流矢(髙/祖)¶
(十二年擊黥布為流/矢所中因病而崩)陵遲不救者三代後乃謀臣獻畫而離¶
削自守矣(武帝時主父偃請分王囯/封其子弟而侯囯遂弱)然而封建之始郡國居¶
半時則有叛國而無叛郡秦制之得亦以明矣継漢而帝者¶
雖百代可知也唐興制州邑立守宰此其所以爲宜也然猶¶
桀猾時起虐害方域者失不在於州而在於兵時則有叛將¶
而無叛州(叛將謂藩/鎭節度使)州縣之設固不可革也或者曰封建者¶
必私其土子其人適其俗修其理施化易也守宰者苟其心¶
思遷其秩而巳何能理乎(理一/作治)余又非之周之事跡断可見¶
矣列侯驕盈黷貨事戎(黷音讀亊/戎謂用兵)大凡亂國多理國寡侯伯¶
<pb:KR4c0049_SBCK_003-2b>¶
不得變其政天子不得變其君私土子人者百不有一失在¶
於制不在於政周事然也秦之事迹亦斷可見矣有理人之¶
制而不委郡邑是矣有理人之臣而不使守宰是矣郡邑不¶
得正其制守宰不得行其理酷刑苦役而萬人側目失在於¶
政不在於制秦事然也漢興天子之政行於郡不行於國制¶
其守宰不制其侯王侯王雖亂不可變也國人雖病不可除¶
也及夫大逆不道然後掩捕而遷之勒兵而夷之耳大逆未¶
彰姦利浚財怙𫝑作威大刻于民者無如之何及夫郡邑可¶
謂理且安矣何以言之且漢知孟舒於田叔得魏尚於馮唐¶
(孟舒魏尚/並守雲中)聞黄霸之明審(頴川/守)覩汲黯之簡靖(淮陽/太守)拜之可¶
也復其位可也卧而委之以輯一方可也有罪得以黜有能¶
得以賞朝拜而不道夕斥之矣夕受而不法朝斥之矣設使¶
漢室盡城邑而侯王之縱令其亂人戚之而巳孟舒魏尚之¶
<pb:KR4c0049_SBCK_003-3a>¶
術莫得而施黄霸汲黯之化莫得而行明譴而導之拜受而¶
退巳違矣(一本違矣上/有斯必二字)下令而削之締交合從之謀(締丁計/切從將)¶
(容/切)周於同列則相顧裂眦(眦亦作眥疾/智切目匡也)勃然而起幸而不起¶
則削其半削其半民猶瘁矣&KR0154;&KR0002;舉而移之以全其人乎漢¶
事然也今國家盡制郡邑連置守宰其不可變也固矣善制¶
兵謹擇守則理平矣或者又曰夏商周漢封建而延秦郡邑¶
而促&KR0057;非所謂知理者也魏之承漢也封爵猶建晉之承魏¶
也因循不革而二姓陵替不聞延祚今矯而變之垂二百祀¶
大業彌固何繫於諸侯哉或者又以爲殷周聖王也而不革¶
其制固不當復議也是大不然夫殷周之不革者是不得巳¶
也蓋以諸侯歸殷者三千焉資以黜夏湯不得而廢歸周者¶
八百焉資以勝殷武王不得而易徇之以爲安仍之以爲俗¶
湯武之所不得巳也夫不得巳非公之大者也私其力於己¶
<pb:KR4c0049_SBCK_003-3b>¶
也私其衛於子孫也秦之所以革之者其爲制公之大者也¶
其情私也私其一已之威也私其盡臣畜於我也然而公天¶
下之端自秦始夫天下之道理安斯得人者也使賢者居上¶
不肖者居下而後可以理安今夫封建者繼丗而理繼丗而¶
理者上果賢乎下果不肖乎則生人之理亂未可知也將欲¶
利其社稷以一其人之視聽則又有丗大夫丗食禄邑以盡¶
其封略聖賢生于其時亦無以立於天下封建有爲之也豈¶
聖人之制使至於是乎吾固曰非聖人之意也𫝑也¶
　　　四維論¶
管子以禮義廉恥爲四維(見管子/牧民篇)吾疑非管子之言也彼所¶
謂廉者曰不蔽惡也丗人之命廉者曰不苟得也所謂恥者¶
曰不從枉也丗人之命恥者曰羞爲非也然則二者果義歟¶
非歟吾見其有二維未見其所以爲四也夫不蔽惡者豈不¶
<pb:KR4c0049_SBCK_003-4a>¶
以蔽惡爲不義而去之乎夫不苟得者豈不以苟得爲不義¶
而不爲乎雖不從枉與羞爲非皆然然則廉與恥義之小節¶
也不得與義抗而爲維聖人之所以立天下曰仁義仁主恩¶
義主斷恩者親之斷有冝之而理道畢矣蹈之斯爲道得之¶
斯爲德履之斯爲禮誠之斯爲信皆由其所之而異名今管¶
氏所以爲維者殆非聖人之所立乎又曰一維絶則傾二維¶
絶則危三維絶則覆四維絶則滅&KR0002;義之絶則廉與恥其果¶
存乎廉與恥存則義果絶乎人旣蔽惡矣茍得矣(諸本/作而)從枉¶
矣爲非而無羞矣則義果存乎使管子庸人也則爲此言管¶
子而少知理道則四維者非管子之言也¶
　　　天爵論¶
柳子曰仁義忠信先儒名以爲天爵(見孟/子)未之盡也夫天之¶
責斯人也則付剛健純粹於其躬倬爲至靈(倬音/卓)大者聖神¶
<pb:KR4c0049_SBCK_003-4b>¶
其次賢能所謂貴也剛健之氣鍾於人也爲志得之者運行¶
而可大悠乆而不息拳拳於得善孜孜於嗜學則志者其一¶
端耳純粹之氣注於人也爲明得之者爽逹而先覺鑒照而¶
無隱盹盹於獨見(盹音/諄)淵淵於黙識則明者又其一端耳明¶
離爲天之用&KR0106;乆爲天之道舉斯二者人倫之要盡是焉故¶
善言天爵者不必在道德忠信明與志而巳矣道德之於人¶
猶隂陽之於天也仁義忠信猶春秋冬夏也舉明離之用運¶
&KR0106;乆之道所以成四時而行隂陽也宣無隱之明著不息之¶
志所以備四美而冨道德也故人有好學不倦而迷其道撓¶
其志者(撓女巧/切擾也)明之不至耳有照物無遺而蕩其性脫其守¶
者志之不至耳明以鑒之志以取之役用其道德之本舒布¶
其五常之質充之而彌六合播之而奮百代聖賢之事也然¶
則聖賢之異愚也職此而巳使仲尼之志之眀可得而奪則¶
<pb:KR4c0049_SBCK_003-5a>¶
庸夫矣授之於庸夫則仲尼矣&KR0002;乃明之逺邇志之&KR0106;乆庸¶
非天爵之有級哉故聖人曰敏以求之明之謂也爲之不猒¶
志之謂也道德與五常存乎人者也克明而有常受於天者¶
也嗚呼後之學者盡力於所及焉(一本所字/上有斯字)或曰子所謂天¶
付之者&KR0002;開府庫焉量而與之耶曰否其各合乎氣者也莊¶
周言天曰自然吾取之¶
　　　守道論¶
或問曰守道不如守官(出左傳照/公十九年)何如對曰是非聖人之言¶
傳之者誤也官也者道之器也離之非也未有守官而失道¶
守道而失官之事者(一有/也字)是固非聖人言乃傳之者誤也(一/無)¶
(乃/字)夫皮冠者是虞人之物也物者道之凖也守其物由其準¶
而後其道存焉苟舎之是失道也凡聖人之所以爲經紀爲¶
名物無非道者命之曰官官是以行吾道云爾(官是一本/作命是)是¶
<pb:KR4c0049_SBCK_003-5b>¶
# SB1_0685-102.png
# page missing
<pb:KR4c0049_SBCK_003-5b>¶
且夫官所以行道也而曰守道不如守官蓋亦䘮其本矣未¶
有守官而失道守道而失官之事者也(一本無/之亊字)是非聖人之¶
言傳之者誤也果矣¶
　　　時令論上(論礼記/月令)¶
吕氏春秋十二紀漢儒論以爲月令措諸禮以爲大法焉其¶
言有十二月七十有二候迎日歩氣以追寒暑之序𩔖其物¶
冝而逆爲之備聖人之作也然而聖人之道不窮異以爲神¶
不引天以爲髙利於人備於事如斯而巳矣&KR0026;月令之&KR0003;茍¶
以合五事配五行而施其政令離聖人之道不亦逺乎凡政¶
令之作有俟時而行之者有不俟時而行之者是故孟春修¶
封疆端徑術(上古定切下/音遂出礼記)相土冝無聚大衆季春利堤防逹¶
溝瀆止田獵備𧖟器合牛馬百工無悖於時孟夏無起土功¶
無發大衆觀農勉人仲夏班馬政聚百藥季夏行水殺草糞¶
<pb:KR4c0049_SBCK_003-6a>¶
田疇美土疆土功兵事不作孟秋納材葦仲秋勸人種麥季¶
秋休百工人皆入室具衣裘舉五榖之要合秩芻養犧牲趨¶
人収歛(趨逡遇切疾/也一音促)務蓄菜伐薪爲炭孟冬築城郭穿竇窖¶
(音豆/教)修囷倉(囷區倫/切圎廪)謹蓋藏勞農以休息之(勞郎/到切)収水澤之¶
賦仲冬伐木取竹箭季冬講武習射御出五榖種計耦耕具¶
田器合諸侯制百縣輕重之法貢賦之數斯固俟時而行之¶
所謂敬授人時者也其餘郊廟百祀亦古之遺典不可以廢¶
誠使古之爲政者非春無以布德和令行慶施恵養㓜少省¶
囹圄(省息井切察也囹/圄音零語獄也)賜貧窮禮賢者非夏無以賛傑俊遂¶
賢良舉長大行爵出禄断薄刑决小罪節𥊏慾静百官非秋¶
無以選士勵兵任有功誅暴慢明好惡修法制養衰老申嚴¶
百刑斬殺必當(丁浪/切)非冬無以賞死事恤孤寡舉阿黨易關¶
市(易去/声)來商旅審門閭正貴戚近習罷官之無事者去器之¶
<pb:KR4c0049_SBCK_003-6b>¶
無用者則其闕政亦以繁矣斯固不俟時而行之者也變天¶
之道絶地之理亂人之紀舎孟春則可以有事乎作淫巧以¶
蕩上心舎季春則可以爲之者乎夫如是内不可以納於君¶
心外不可以施於人事勿書之可也又曰反時令則有飄風¶
暴雨霜雪水潦大旱沈隂氛霧寒暖之氣大疫風欬&KR0864;𡁲瘧¶
寒疥癘之疾(欬苦代切&KR0864;音求月令云人多&KR0864;齅/&KR0003;文病寒鼻塞也𡁲丁計切鼻觧氣)螟蝗五榖¶
𤓰&KR0602;果實不成蓬蒿藜莠並興之異女災胎夭傷水火之訛¶
(夭烏/老切)㓂戎來入相掠(力灼切又/音諒奪也)兵革並起道路不通邊境不¶
寜土地分裂四鄙入堡流亡遷徙之變&KR0002;是者特瞽史之語¶
非出於聖人者也然則夏后周公之典逸矣¶
　　　時令論下¶
或者曰月令之所作以爲君人者法也蓋非爲聦明睿智者¶
爲之將慮後代有昏昧傲誕而肆于人上忽先王之典舉而¶
<pb:KR4c0049_SBCK_003-7a>¶
廢之近而取之&KR0002;陳隋之季是也故取仁義禮智信之事附¶
于時令俾時至而有以發之也不爲之(二有/時字)將因循放蕩而¶
皆無其意焉爾於是又爲之言五行之反戾相蕩相摩妖災¶
之&KR0003;以震動于厥心古之所以防昏亂之術也今子發而&KR0045;¶
之使前人之奥祕布露顯明則後之人而又何憚耶曰聖人¶
之爲教立中道以示于後曰仁曰義曰禮曰智曰信謂之五¶
常言可以常行者也(一本行字/下有之字)防昏亂之術爲之勤(勤)然書¶
於方𠕋興亡治亂之致永守是而不去也未聞其威之以怪¶
而使之時而爲善所以滋其怠傲而忘理也語怪而威之所¶
以熾其昏邪淫惑而爲禱禳厭勝鬼怪之事以大亂于人也¶
(厭一涉/切塞也)且吾子以爲畏𠕋書之多孰與畏人之言使愕(愕)者¶
言仁義利害焯乎列于其前而猶不悟(焯音灼/明也)奚暇顧月令¶
哉是故聖人爲大經以存其直道將以遺後丗之君臣必言¶
<pb:KR4c0049_SBCK_003-7b>¶
其中正而去其竒衺(上居冝切下与邪/字同二字出周礼)其有嚚然而不顧者¶
雖聖人復生無如之何又何𠕋書之有&KR0002;陳隋之季暴戾淫¶
放則無不爲矣求之二史豈復有行月令之事者乎然而其¶
臣可勁悍者爭而與之言先王之道猶十百而一遂焉然則¶
月令之無益於陳隋亦固矣立大中去大惑捨是而曰聖人¶
之道吾未信也用吾子之&KR0003;罪我者雖窮萬丗吾無憾焉爾¶
　　　㫁刑論上(闕)¶
　　　㫁刑論下¶
余旣爲断刑論(断都/玩切)或者以釋刑復於余其辭云云余不得¶
巳而爲之一言焉夫聖人之爲賞罰者非他所以懲&KR0134;者也¶
賞務速而後有&KR0134;罰務速而後有懲必曰賞以春夏而刑以¶
秋冬(出左傳㐮公/二十六年)而謂之至理者僞也使秋爲善者(一本秋/下有冬)¶
(字)必俟春夏而後賞則爲善者必怠春爲不善者(一本春下/有夏字)¶
<pb:KR4c0049_SBCK_003-8a>¶
必俟秋冬而後罰則爲不善者必懈爲善者怠爲不善者懈¶
是敺天下之人而入於罪也(&KR0460;音區/下同)&KR0460;天下之人入於罪又¶
緩而慢之以滋其懈怠此刑所以不措也(一本刑下/有之字)必使爲¶
善者不越月踰時而得其賞則人勇而有勸焉爲不善者不¶
越月踰時而得其罰則人懼而有懲焉爲善者日以有勸爲¶
不善者日以有懲是&KR0460;天下之人而從善逺罪也&KR0460;天下之¶
人而從善逺罪是刑之所以措而化之所以成也或者務言¶
天而不言人是惑於道者也胡不謀之人心以熟吾道吾道¶
之盡而人化乎(一本/作矣)是知蒼蒼者焉能與吾事而暇知之哉¶
果以爲天時之可得順大和之可得致則全吾道而得之矣¶
全吾道而不得者非所謂天也非所謂大和也是亦必無而¶
巳矣又何必枉吾之道曲順其時以謟是物哉吾固知順時¶
之得天不如順人順道之得天也何也使犯死者自春而窮¶
<pb:KR4c0049_SBCK_003-8b>¶
其辭欲死不可得貫三木(三木謂項手/足皆有械)加連鎻而致之獄更¶
大暑者數月(更平声一/本作吏)痒不得搔痺不得摇(痺必至切足/氣不至病)痛¶
不得摩飢不得時而食渇不得時而飲目不得瞑(莫定/切)支不¶
得舒怨號之聲(怨音寃/號平声)聞於里人如是而大和之不傷天時¶
之不逆是亦必無而巳矣彼其所宜得者死而巳也又&KR0002;是¶
焉何哉或者乃以爲雪霜者天之經也雷霆者天之權也非¶
常之罪不時可以殺人之&KR0096;也當刑者必順時而殺人之經¶
也是又不然夫雷霆雪霜者特一氣耳非有心於物者也聖¶
人有心於物者也春夏之有雷霆也或發而震破巨石裂大¶
木木石豈爲非常之罪也哉秋冬之有霜雪也舉草木而殘¶
之草木豈有非常之罪也哉彼豈有懲於物也哉彼無所懲¶
則效之者惑也果以爲仁必知經智必知權是又未盡於經¶
權之道也何也經也者常也權也者逹經者也皆仁智之事¶
<pb:KR4c0049_SBCK_003-9a>¶
# SB1_0685-110.png
# page missing
<pb:KR4c0049_SBCK_003-10a>¶
天下之心夫然後得行焉古之守臣有朘人之財(朘一作没/一作私一)¶
(作傷童云/音宣縮也)危人之生而又害賢人者内必棄於其人外必棄¶
於諸侯從而後加伐焉動必克矣然猶校德而後舉量力而¶
後㑹備三有餘而以用其人一曰義有餘二曰人力有餘三¶
曰貨食有餘是三者大備則又立其禮正其名脩其辭其害¶
物也小則誥誓徴令不過其隣雖大不出所暴非有逆天地¶
横四海者不以動天下之師故師不踰時而功成焉斯爲人¶
之舉也故公之公之而鍾鼓作焉夫所謂侵之者獨以其負¶
固不服而壅王命也内以保其人外不犯於諸侯其過惡不¶
足暴於天下(暴音/僕)致文告修文德而又不變然後以師問焉¶
是爲制命之舉非爲人之舉也故私之私之故鍾鼓不作斯¶
聖人之所志也周道旣瓌兵車之&KR0100;交於天下而罕知侵伐¶
之端焉是故以無道而正無道者有之以無道而正有道者¶
<pb:KR4c0049_SBCK_003-10b>¶
有之不増德而以遂威者又有之故丗日亂一變而至於戰¶
國而生人耗矣是以有其力無其財君子不以動衆有其力¶
有其財無其義君子不以帥師合是三者而明其公私之&KR0003;¶
而後可焉嗚呼後之用師者有能&KR0026;其侵伐之論則善矣¶
　　　六逆論¶
春秋左氏言衛州吁之事因載六逆之&KR0003;(左傳𨼆/公三年)曰賤妨貴¶
少陵長逺間親新間舊小加大淫破義六者亂之本也余謂¶
少陵長小加大淫破義是三者固誠爲亂矣然其所謂賤妨¶
貴逺間親新間舊雖爲理之本可也何必曰亂夫所謂賤妨¶
貴者蓋斥言擇嗣之道子以母貴者也&KR0002;貴而愚賤而聖且¶
賢以是而妨之其爲理本大矣而可捨之以從斯言乎此其¶
不可固也夫所謂逺間親新間舊者蓋言任用者之道也(一/本)¶
(无者/字)使親而舊者愚逺而新者聖且賢以是而間之其爲理¶
<pb:KR4c0049_SBCK_003-11a>¶
本亦大矣又可捨之以從斯言乎必從斯言而亂天下謂之¶
師古訓可乎此又不可者也嗚呼是三者擇君置臣之事天¶
下理亂之本也(一本之下/有大字)爲書者執斯言著一定之論以遺¶
後代上智之人固不惑于是(一本有/矣字)自中人而降守以爲大¶
據而以致敗亂者(敗一/作賊)固不乏焉晉厲死而悼公入乃理(左/傳)¶
(成公十/八年)宋襄嗣而子魚退乃亂(子魚名目夷宋㐮之庶/兄亊見左傳僖公八年)貴不¶
足尚也秦用張䘵而黜穰侯乃安(張禄范雎也穰侯魏/冉也史記秦昭王亊)魏相¶
成璜而踈呉起乃危(成璜謂魏成翟璜/史記魏文侯事)親不足與也苻氏進¶
王猛而殺樊丗乃興(晋載記/苻堅)胡亥任趙髙而族李斯乃滅(秦/二)¶
(丗)舊不足恃也顧所信何如耳然則斯言殆可以廢矣噫古¶
之言理者罕能盡其&KR0003;建一言立一辭則臲&KR1557;而不安(童云/臲&KR0828;)¶
(結切&KR1557;五忽切不安也潘本作甈/云諸韻並作甈項書作/杌隉後荅許原兆書甈瓦固此甈/字非甈音中列切/諸)¶
(韻/同)謂之是可也謂之非亦可也混然而巳教於後丗莫知其¶
<pb:KR4c0049_SBCK_003-11b>¶
所以去就明者&KR0099;然將定其是非則拘儒瞽生相與羣而咻¶
之(童云咻音休又况/羽切皆痛念声也)以爲狂爲怪而欲丗之多有知者可乎¶
夫中人可以及化者天下爲不少矣然而罕有知聖人之道¶
則固爲書者之罪也¶
増廣註釋音辯唐柳先生集卷之三¶
<pb:KR4c0049_SBCK_003-12a>¶
