# -*- mode: mandoku-view -*-
#+TITLE: 柳河東集注
#+DATE: 2015-09-23 10:18:16
#+PROPERTY: JUAN 3

<md:KR4c0049_SBCK_002-10b>¶
<md:KR4c0049_SBCK_003-1a>¶
<pb:KR4c0049_WYG_003-1a>
欽定四庫全書
　柳河東集注巻三
　　　　　　宋　童宗說張敦頤潘緯　音釋
　¶　論¶
　　　封建論¶
天地果無初乎吾不得而知之也生人果有初乎吾不
得而¶知之也然則孰為近曰有初為近孰明之由封建
而明之也¶彼封建者更古聖王堯舜禹湯文武而莫能
<pb:KR4c0049_WYG_003-1b>
去之葢非不欲¶去之也勢不可也勢之來(一本下/有則字)其生
人之初乎不初無以¶有封建封建非聖人意也彼其初
與萬物皆生草木榛榛(側侁¶切文選/注云聚貌)鹿豖狉狉(音丕狸/子曰狉)
(潘云/衆貌)人不能搏噬(音愽/誓)而且無¶毛羽莫克自奉自衛荀
卿有言必將假物以為用者也夫假¶物者必爭爭而不
已必就其能斷曲直者而聽命焉其智而¶明者所伏必
衆告之以直而不改必痛之而後畏由是君長¶刑政生
焉故近者聚而為羣羣之分其爭必大大而後有兵<md:KR4c0049_SBCK_003-1b>¶有
<pb:KR4c0049_WYG_003-2a>
徳又有大者衆羣之長又就而聽命焉以安其屬於是
有諸侯之列則其爭又有大者焉徳又大者(一本又字/下有有字)
(下/同)諸侯之列又就而聽命焉以安其封於是有方伯連
帥之類則其爭又有大者焉徳又大者方伯連帥之類
又就而聽命以安其人然後天下㑹於一是故有里胥
而後有縣大夫有縣大夫而後有諸侯有諸侯而後有
方伯連帥有方伯連帥而後有天子自天子至於里胥
其徳在人者死必求其嗣而奉之故封建非聖人意也
<pb:KR4c0049_WYG_003-2b>
勢也夫堯舜禹湯之事逺矣及有周而甚詳周有天下
裂土田而𤓰分之設五等邦羣后布履星羅(履一本/作濩)四
周于天下輪運而輻集合為朝覲㑹同離為守臣扞城
(守舒救切扞音/干詩公侯干城)然而降于夷王害禮傷尊下堂而迎覲
者(禮記郊特牲篇下堂而見諸侯/天子之失禮也由夷王以下)厯于宣王挾中興復
古之徳雄南征北伐之威卒不能定魯侯之嗣(魯武公/以二子)
(括與戲見宣王王立戲仲山甫諌不/聽魯公卒國人殺戲而立括出國語)陵夷迄於幽厲王
室東徙而自列¶為諸侯(一本下/有矣字)厥後問鼎之輕重者有
<pb:KR4c0049_WYG_003-3a>
之(左傳宣公三年楚莊王問鼎之大小/¶輕重杜預注云示欲偪周取天下)射王中肩者有
之(左傳桓公五年鄭/祝聃射周王中肩)伐凡¶伯誅萇𢎞者有之(萇音長左/傳隐七年)
(戎伐凡伯于楚丘又/哀三年周人殺萇𢎞)天下乖盭¶(音/戾)無君君之心余以為
周之䘮乆矣徒建空名於公侯之上¶耳得非諸侯之盛
強末大不掉之咎歟(掉徒弔切/尾大不掉)遂判為十¶二(史記十二/諸侯年表)
(謂魯齊晉秦楚宋/衛陳蔡曹鄭燕)合為七國(合一本作吞謂秦/楚燕齊韓魏趙)¶威分于
陪臣之邦(謂田氏篡齊/韓魏趙分晉)國殄于後封之秦(秦伯益之後/其末孫¶非子)
(周恭王封為附庸及秦仲之孫襄/公救周周室束遷始列為諸侯)則周之敗端其在乎
<pb:KR4c0049_WYG_003-3b>
此¶矣秦有天下裂都會而為之郡邑廢侯衛而為之守
宰據天¶下之雄圗都六合之上游攝制四海運於掌握
之内此其所¶以為得也不數載而天下大壞其有由矣
(一本旡/其字)亟役萬人¶暴其威刑竭其貨賄負鋤梃謫戍之
徒(陳勝吳/廣等)圜視而合從<md:KR4c0049_SBCK_003-2a>¶(子容/切)大呼而成羣時則有叛人
而無叛吏人怨于下而吏畏¶于上天下相合殺守劫令
而並起咎在人怨非郡邑之制失¶也漢有天下矯秦之
枉徇周之制剖海内而立宗子封功臣¶數年之間奔命
<pb:KR4c0049_WYG_003-4a>
扶傷而不暇(而一本/作之)困平城(髙祖/七年)病流矢(髙祖¶十二年/擊黥布為流)
(矢所中因/病而崩)陵遲不救者三代後乃謀臣獻畫而離¶削自
守矣(武帝時主父偃請分王國/封其子弟而侯國遂弱)然而封建之始郡國居¶
半時則有叛國而無叛郡秦制之得亦以明矣繼漢而
帝者¶雖百代可知也唐興制州邑立守宰此其所以為
宜也然猶¶桀猾時起虐害方域者失不在於州而在於
兵時則有叛將¶而無叛州(叛將謂藩/鎮節度使)州縣之設固不可
革也或者曰封建者¶必私其土子其人適其俗修其理
<pb:KR4c0049_WYG_003-4b>
施化易也守宰者茍其心¶思遷其秩而已何能理乎(理/一)
(作/治)余又非之周之事跡斷可見¶矣列侯驕盈黷貨事戎
(黷音讀事/戎謂用兵)大凡亂國多理國寡侯伯<md:KR4c0049_SBCK_003-2b>¶不得變其政天子
不得變其君私土子人者百不有一失在¶於制不在于
政周事然也秦之事跡亦斷可見矣有理人之¶制而不
委郡邑是矣有理人之臣而不使守宰是矣郡邑不¶得
正其制守宰不得行其理酷刑苦役而萬人側目失在
於¶政不在於制秦事然也漢興天子之政行于郡不行
<pb:KR4c0049_WYG_003-5a>
於國制¶其守宰不制其侯王侯王雖亂不可變也國人
雖病不可除¶也及夫大逆不道然後掩捕而遷之勒兵
而夷之耳大逆未¶彰姦利浚財怙勢作威大刻于民者
無如之何及夫郡邑可¶謂理且安矣何以言之且漢知
孟舒於田叔得魏尚於馮唐¶(孟舒魏尚/並守雲中)聞黄霸之明審
(潁川/守)覩汲黯之簡靖(淮陽/太守)拜之可¶也復其位可也卧而
委之以輯一方可也有罪得以黜有能¶得以賞朝拜而
不道夕斥之矣夕受而不法朝斥之矣設使¶漢室盡城
<pb:KR4c0049_WYG_003-5b>
邑而侯王之縱令其亂人戚之而已孟舒魏尚之<md:KR4c0049_SBCK_003-3a>¶術莫
得而施黄霸汲黯之化莫得而行明譴而導之拜受而¶
退已違矣(一本違矣上/有斯必二字)下令而削之締交合從之謀(締/丁)
(計切從/將¶容切)周於同列則相顧裂眦(眦亦作眥疾/智切目匡也)勃然而起
幸而不起¶則削其半削其半民猶瘁矣曷若舉而移之
以全其人乎漢¶事然也今國家盡制郡邑連置守宰其
不可變也固矣善制¶兵謹擇守則理平矣或者又曰夏
商周漢封建而延秦郡邑¶而促尤非所謂知理者也魏
<pb:KR4c0049_WYG_003-6a>
之承漢也封爵猶建晉之承魏¶也因循不革而二姓陵
替不聞延祚今矯而變之垂二百祀¶大業彌固何繫於
諸侯哉或者又以為殷周聖王也而不革¶其制固不當
復議也是大不然夫殷周之不革者是不得已¶也葢以
諸侯歸殷者三千焉資以黜夏湯不得而廢歸周者¶八
百焉資以勝殷武王不得而易徇之以為安仍之以為
俗¶湯武之所不得已也夫不得已非公之大者也私其
力於已<md:KR4c0049_SBCK_003-3b>¶也私其衛於子孫也秦之所以革之者其為制
<pb:KR4c0049_WYG_003-6b>
公之大者也¶其情私也私其一已之威也私其盡臣畜
於我也然而公天¶下之端自秦始夫天下之道理安斯
得人者也使賢者居上¶不肖者居下而後可以理安今
夫封建者繼世而理繼世而¶理者上果賢乎下果不肖
乎則生人之理亂未可知也將欲¶利其社稷以一其人
之視聽則又有世大夫世食禄邑以盡¶其封略聖賢生
于其時亦無以立於天下封建者為之也豈¶聖人之制
使至於是乎吾固曰非聖人之意也勢也
<pb:KR4c0049_WYG_003-7a>
　　　四維論¶
管子以禮義亷恥為四維(見管子/牧民篇)吾疑非管子之言也
彼所¶謂亷者曰不蔽惡也世人之命亷者曰不茍得也
所謂恥者¶曰不從枉也世人之命恥者曰羞為非也然
則二者果義歟¶非歟吾見其有二維未見其所以為四
也夫不蔽惡者豈不<md:KR4c0049_SBCK_003-4a>¶以蔽惡為不義而去之乎夫不茍
得者豈不以茍得為不義¶而不為乎雖不從枉與羞為
非皆然然則亷與恥義之小節¶也不得與義抗而為維
<pb:KR4c0049_WYG_003-7b>
聖人之所以立天下曰仁義仁主恩¶義主斷恩者親之
斷者宜之而理道畢矣蹈之斯為道得之¶斯為徳履之
斯為禮誠之斯為信皆由其所之而異名今管¶氏所以
為維者殆非聖人之所立乎又曰一維絶則傾二維¶絶
則危三維絶則覆四維絶則滅若義之絶則亷與恥其
果¶存乎亷與恥存則義果絶乎人既蔽惡矣茍得矣(諸/本)
(作/而)從枉¶矣為非而無羞矣則義果存乎使管子庸人也
則為此言管¶子而少知理道則四維者非管子之言也
<pb:KR4c0049_WYG_003-8a>
　　　天爵論¶
柳子曰仁義忠信先儒名以為天爵(見孟/子)未之盡也夫
天之¶貴斯人也則付剛健純粹於其躬倬為至靈(倬音/卓)
大者聖神<md:KR4c0049_SBCK_003-4b>¶其次賢能所謂貴也剛健之氣鍾於人也為
志得之者運行¶而可大悠乆而不息拳拳於得善孜孜
於嗜學則志者其一¶端耳純粹之氣注於人也為明得
之者爽逹而先覺鑒照而¶無隐盹盹於獨見(盹音/諄)淵淵
於黙識則明者又其一端耳明¶離為天之用恒乆為天
<pb:KR4c0049_WYG_003-8b>
之道舉斯二者人倫之要盡是焉故¶善言天爵者不必
在道徳忠信明與志而已矣道徳之於人¶猶隂陽之於
天也仁義忠信猶春秋冬夏也舉明離之用運¶恒乆之
道所以成四時而行隂陽也宣無隐之明著不息之¶志
所以備四美而富道徳也故人有好學不倦而迷其道
撓¶其志者(撓女巧/切擾也)明之不至耳有照物無遺而蕩其性
脫其守¶者志之不至耳明以鑒之志以取之役用其道
徳之本舒布¶其五常之質充之而彌六合播之而奮百
<pb:KR4c0049_WYG_003-9a>
代聖賢之事也然¶則聖賢之異愚也職此而已使仲尼
之志之明可得而奪則<md:KR4c0049_SBCK_003-5a>¶庸夫矣授之於庸夫則仲尼矣
若乃明之逺邇志之恒乆庸¶非天爵之有級哉故聖人
曰敏以求之明之謂也為之不厭¶志之謂也道徳與五
常存乎人者也克明而有常受於天者¶也嗚呼後之學
者盡力於所及焉(一本所字/上有斯字)或曰子所謂天¶付之者若
開府庫焉量而與之耶曰否其各合乎氣者也莊¶周言
天曰自然吾取之
<pb:KR4c0049_WYG_003-9b>
　　　守道論¶
或問曰守道不如守官(出左傳昭/公十九年)何如對曰是非聖人
之言¶傳之者誤也官也者道之器也離之非也未有守
官而失道¶守道而失官之事者(一冇/也字)是固非聖人言乃
傳之者誤也(一無/¶乃字)夫皮冠者是虞人之物也物者道之
準也守其物由其準¶而後其道存焉茍舍之是失道也
凡聖人之所以為經紀為¶名物無非道者命之曰官官
是以行吾道云爾(官是一本/作命是)是<md:KR4c0049_SBCK_003-5b>¶故立之君臣官府衣裳
<pb:KR4c0049_WYG_003-10a>
輿馬章綬之數會朝表著周旋行列之等(行音航左昭/十一年注朝)
(内列位常處/謂之表著)是道之所存也則又示之典命書制符璽
奏復之文參伍殷輔陪臺之役(周禮太宰注參謂鄉三/人伍謂大夫五人殷衆)
(也謂衆士輔府史庻人在/官者陪臺出左昭公七年)是道之所由也則又勸之以
爵禄慶賞之美懲之以黜逺鞭扑梏拲斬殺之慘(逺去/聲扑)
(普卜切擊也字從手梏居沃切手/械也拲居悚居玉二切两手共械)是道之所行也故自
天子至于庻民咸守其經分(扶問/切)而無有失道者和之
至也失其物去其準道從而䘮矣易其小者而大者亦
<pb:KR4c0049_WYG_003-10b>
從而䘮矣古者居其位思死其官可易而失之哉禮記
曰道合則服從不合則去(禮記内/則篇)孟子曰有官守者不
得其職則去然則失其道而居其官者古之人不與也
是故在上不為抗在下不為損矢人者不為不仁函人
者不為仁率其職司其局交相致以全其工也(工一本/作公)
易位而處各安其分而道逹于天下也(一本/作矣)且夫官所
以行道也而曰守道不如守官盖亦䘮其本矣未¶有守
官而失道守道而失官之事者也(一本無/之事字)是非聖人之
<pb:KR4c0049_WYG_003-11a>
言傳之者誤也果矣¶
　　　時令論上(論禮記/月令)¶
吕氏春秋十二紀漢儒論以為月令措諸禮以為大法
焉其¶言有十二月七十有二候迎日歩氣以追寒暑之
序類其物¶宜而逆為之備聖人之作也然而聖人之道
不窮異以為神¶不引天以為髙利於人備於事如斯而
已矣觀月令之說茍¶以合五事配五行而施其政令離
聖人之道不亦逺乎凢政¶令之作有俟時而行之者有
<pb:KR4c0049_WYG_003-11b>
不俟時而行之者是故孟春修¶封疆端徑術(上古定切/下音遂出)
(禮/記)相土宜無聚大衆季春利堤防逹¶溝瀆止田獵備蠶
器合牛馬百工無悖於時孟夏無起土功¶無發大衆勸
農勉作仲夏班馬政聚百藥季夏行水殺草糞<md:KR4c0049_SBCK_003-6a>¶田疇美
土疆土功兵事不作孟秋納材葦仲秋勸人種麥季¶秋
休百工人皆入室具衣裘舉五穀之要合秩芻養犧牲
趨¶人收歛(趨逡遇切疾/也一音促)務蓄菜伐薪為炭孟冬築城郭
穿竇窖¶(音立/教)修囷倉(囷區倫/切圎&KR0338;)謹葢藏勞農以休息之(勞/郎)
<pb:KR4c0049_WYG_003-12a>
(到/切)收水澤之¶賦仲冬伐木取竹箭季冬講武習射御出
五穀種計耦耕具¶田器合諸侯制百縣輕重之法貢賦
之數斯固俟時而行之¶所謂敬授人時者也其餘郊廟
百祀亦古之遺典不可以廢¶誠使古之為政者非春無
以布徳和令行慶施恵養幼少省¶囹圄(省息井切察也/囹圄音零語獄)
(也/)賜貧窮禮賢者非夏無以賛傑俊遂¶賢良舉長大行
爵出禄斷薄刑决小罪節嗜慾靜百官非秋¶無以選士
勵兵任有功誅暴慢明好惡修法制養衰老申嚴¶百刑
<pb:KR4c0049_WYG_003-12b>
斬殺必當(丁浪/切)非冬無以賞死事恤孤寡舉阿黨易關¶
市(易去/聲)來商旅審門閭正貴戚近習罷官之無事者去
器之<md:KR4c0049_SBCK_003-6b>¶無用者則其闕政亦以繁矣斯固不俟時而行之
者也變天¶之道絶地之理亂人之紀舍孟春則可以有
事乎作淫巧以¶蕩上心舍季春則可以為之者乎夫如
是内不可以納於君¶心外不可以施於人事勿書之可
也又曰反時令則有飄風¶暴雨霜雪水潦大旱沈隂氛
霧寒暖之氣大疫風欬鼽嚏瘧¶寒疥癘之疾(欬苦代切/鼽音求月)
<pb:KR4c0049_WYG_003-13a>
(令云人多鼽齅說文病寒/鼻塞也𡁲丁計切鼻觧氣)螟蝗五穀¶𤓰瓠果實不成蓬
蒿藜莠並興之異女災胎夭傷水火之訛¶(夭烏/老切)㓂戎來
入相掠(力灼切又/音諒奪也)兵革並起道路不通邊境不¶寧土地
分裂四鄙入堡流亡遷徙之變若是者特瞽史之語¶非
出於聖人者也然則夏后周公之典逸矣¶
　　　時令論下¶
或者曰月令之作所以為君人者法也葢非為聦明睿
智者¶為之將慮後代有昏昧傲誕而肆於人上忽先王
<pb:KR4c0049_WYG_003-13b>
之典舉而<md:KR4c0049_SBCK_003-7a>¶廢之近而取之若陳隋之季是也故取仁義
禮智信之事附¶于時令俾時至而有以發之也不為之
(一有/時字)將因循放蕩而¶皆無其意焉爾於是又為之言五
行之反戾相蕩相摩妖災¶之說以震動于厥心古之所
以防昏亂之術也今子發而揚¶之使前人之奥祕布露
顯明則後之人而又何憚耶曰聖人¶之為教立中道以
示于後曰仁曰義曰禮曰智曰信謂之五¶常言可以常
行者也(一本行字/下冇之字)防昏亂之術為之勤勤然書¶於方冊
<pb:KR4c0049_WYG_003-14a>
興亡治亂之致永守是而不去也未聞其威之以怪¶而
使之時而為善所以滋其怠傲而忘理也語怪而威之
所¶以熾其昏邪滛惑而為禱禳厭勝鬼怪之事以大亂
于人也¶(厭一渉/切塞也)且吾子以為畏冊書之多孰與畏人之
言使諤諤者¶言仁義利害焯乎列于其前而猶不悟(焯/音)
(灼明/也)奚暇顧月令¶哉是故聖人為大經以存其直道將
以遺後世之君臣必言<md:KR4c0049_SBCK_003-7b>¶其中正而去其竒衺(上居宜切/下與邪字)
(同二字/出禮記)其有嚚然而不顧者¶雖聖人復生無如之何又
<pb:KR4c0049_WYG_003-14b>
何冊書之有若陳隋之季暴戾淫¶放則無不為矣求之
二史豈復有行月令之事者乎然而其¶臣可勁悍者爭
而與之言先王之道猶十百而一遂焉然則¶月令之無
益於陳隋亦固矣立大中去大惑捨是而曰聖人¶之道
吾未信也用吾子之說罪我者雖窮萬世吾無憾焉爾¶
　　　斷刑論上(闕/)¶
　　　斷刑論下¶
余既為斷刑論(斷都/玩切)或者以釋刑復於余其辭云云余
<pb:KR4c0049_WYG_003-15a>
不得¶已而為之一言焉夫聖人之為賞罰者非他所以
懲勸者也¶賞務速而後有勸罰務速而後有懲必曰賞
以春夏而刑以¶秋冬(出左傳襄公/二十六年)而謂之至理者偽也
使秋為善者(一本秋下/有冬¶字)必俟春夏而後賞則為善者必
怠春為不善者(一本春下/冇夏字)<md:KR4c0049_SBCK_003-8a>¶必俟秋冬而後罰則為不善
者必懈為善者怠為不善者懈¶是敺天下之人而入於
罪也(敺音區/下同)敺天下之人入于罪又¶緩而慢之以滋其
懈怠此刑所以不措也(一本刑下/有之字)必使為¶善者不越月
<pb:KR4c0049_WYG_003-15b>
踰時而得其賞則人勇而有勸焉為不善者不¶越月踰
時而得其罰則人懼而有懲焉為善者日以有勸為¶不
善者日以有懲是敺天下之人而從善逺罪也敺天下
之¶人而從善逺罪是刑之所以措而化之所以成也或
者務言¶天而不言人是惑於道者也胡不謀之人心以
熟吾道吾道¶之盡而人化乎(一本/作矣)是知蒼蒼者焉能與
吾事而暇知之哉¶果以為天時之可得順大和之可得
致則全吾道而得之矣¶全吾道而不得者非所謂天也
<pb:KR4c0049_WYG_003-16a>
非所謂大和也是亦必無而¶已矣又何必枉吾之道曲
順其時以謟是物哉吾固知順時¶之得天不如順人順
道之得天也何也使犯死者自春而窮<md:KR4c0049_SBCK_003-8b>¶其辭欲死不可
得貫三木(三木謂項手/足皆有械)加連鎖而致之獄更¶大暑者數
月(更平聲一/本作吏)痒不得搔痺不得揺(痺必至切足/氣不至病)痛¶不得
摩飢不得時而食渇不得時而飲目不得瞑(莫定/切)支不¶
得舒怨號之聲(怨音寃/號平聲)聞於里人如是而大和之不傷
天時¶之不逆是亦必無而已矣彼其所宜得者死而已
<pb:KR4c0049_WYG_003-16b>
也又若是¶焉何哉或者乃以為雪霜者天之經也雷霆
者天之權也非¶常之罪不時可以殺人之權也當刑者
必順時而殺人之經¶也是又不然夫雷霆雪霜者特一
氣耳非有心於物者也聖¶人有心於物者也春夏之有
雷霆也或發而震破巨石裂大¶木木石豈為非常之罪
也哉秋冬之有霜雪也舉草木而殘¶之草木豈有非常
之罪也哉彼豈有懲於物也哉彼無所懲¶則效之者惑
也果以為仁必知經智必知權是又未盡於經¶權之道
<pb:KR4c0049_WYG_003-17a>
也何也經也者常也權也者逹經者也皆仁智之事<md:KR4c0049_SBCK_003-10a>¶也
離之滋惑矣經非權則泥(乃計/切)權非經則悖是二者強
名也曰當(張云丁浪/切下同)斯盡之矣當也者大中之道也離
而為名大中之器用也知經而不知權不知經者也知
權而不知經不知權者也偏知而謂之智不知者也偏
守而謂之仁不仁者也知經者不以異物害吾道知權
者不以常人怫吾慮合之於一而不疑者信于道而已
者也且古之所以言天者葢以愚蚩蚩者耳非為聦明
<pb:KR4c0049_WYG_003-17b>
睿知者設也或者之未逹不思之甚也
　　　辨侵伐論
　　　　(在集賢院為徵天下兵討淮西作/時徳宗貞元十五年討吳少誠)
春秋之說曰凡師有鐘鼔曰伐無曰侵(左傳莊公二/十九年句)周
禮大司馬九伐之法曰賊賢害人則伐之負固不服則
侵之然則所謂伐之者聲其惡於天下也聲其惡于天
下必有以厭于天下之心夫然後得行焉古之守臣有
朘人之財(朘一作没一作私一/¶作傷童云音宣縮也)危人之生而又害賢人
<pb:KR4c0049_WYG_003-18a>
者内必棄於其人外必棄¶於諸侯從而後加伐焉動必
克矣然猶校徳而後舉量力而¶後會備三有餘而以用
其人一曰義有餘二曰人力有餘三¶曰貨食有餘是三
者大備則又立其體正其名脩其辭其害¶物也小則誥
誓徵令不過其鄰雖大不出所暴非有逆天地¶横四海
者不以動天下之師故師不踰時而功成焉斯為人¶之
舉也故公之公之而鐘鼔作焉夫所謂侵之者獨以其
負¶固不服而壅王命也内以保其人外不犯於諸侯其
<pb:KR4c0049_WYG_003-18b>
過惡不¶足暴於天下(暴音/僕)致文告修文徳而又不變然
後以師問焉¶是為制命之舉非為人之舉也故私之私
之故鐘鼔不作斯¶聖人之所志也周道既壞兵車之軌
交於天下而罕知侵伐¶之端焉是故以無道而正無道
者有之以無道而正有道者<md:KR4c0049_SBCK_003-10b>¶有之不増徳而以遂威者
又有之故世日亂一變而至於戰¶國而生人耗矣是以
有其力無其財君子不以動衆有其力¶有其財無其義
君子不以帥師合是三者而明其公私之說¶而後可焉
<pb:KR4c0049_WYG_003-19a>
嗚呼後之用師者有能觀其侵伐之論則善矣¶
　　　六逆論¶
春秋左氏言衛州吁之事因載六逆之說(左傳隐/公三年)曰賤
妨貴¶少陵長逺間親新間舊小加大滛破義六者亂之
本也余謂¶少陵長小加大滛破義是三者固誠為亂矣
然其所謂賤妨¶貴逺間親新間舊雖為理之本可也何
必曰亂夫所謂賤妨¶貴者蓋斥言擇嗣之道子以母貴
者也若貴而愚賤而聖且¶賢以是而妨之其為理本大
<pb:KR4c0049_WYG_003-19b>
矣而可捨之以從斯言乎此其¶不可固也夫所謂逺間
親新間舊者葢言任用者之道也(一本¶无/者字)使親而舊者
愚逺而新者聖且賢以是而間之其為理<md:KR4c0049_SBCK_003-11a>¶本亦大矣又
可捨之以從斯言乎必從斯言而亂天下謂之¶師古訓
可乎此又不可者也嗚呼是三者擇君置臣之事天¶下
理亂之本也(一本之下/有大字)為書者執斯言著一定之論以
遺¶後代上智之人固不惑于是(一本冇/矣字)自中人而降守
以為大¶據而以致敗亂者(敗一/作賊)固不乏焉晉厲死而悼
<pb:KR4c0049_WYG_003-20a>
公入乃理(左傳¶成公/十八年)宋襄嗣而子魚退乃亂(子魚名目/夷宋襄之)
(庻兄事見左/傳僖公八年)貴不¶足尚也秦用張禄而黜穣侯乃安(張/禄)
(范雎也穰侯魏冉/也史記秦昭王事)魏相¶成璜而踈吳起乃危(成璜謂魏/成翟璜史)
(記魏文/侯事)親不足與也苻氏進¶王猛而殺樊世乃興(晉載/記苻)
(堅/)胡亥任趙髙而族李斯乃滅(秦二/¶世)舊不足恃也顧所
信何如耳然則斯言殆可以廢矣噫古¶之言理者罕能
盡其說建一言立一辭則臲&KR1557;而不安(童云臲倪¶結切/&KR1557;五忽切不安)
(也潘本作甈&KR1557;云諸韻並作甈項書作杌隉後答許/京兆書臲兀同此甈&KR0008;字非甈音中列切&KR0008;諸¶韻同)謂
<pb:KR4c0049_WYG_003-20b>
之是可也謂之非亦可也混然而已教于後世莫知其<md:KR4c0049_SBCK_003-11b>¶所以去就明者慨然將定其是非則拘儒瞽生相與羣
而咻¶之(童云咻音休又况/羽切皆痛念聲也)以為狂為怪而欲世之多有
知者可乎¶夫中人可以及化者天下為不少矣然而罕
有知聖人之道¶則固為書者之罪也¶
　
　
　柳河東集注巻三
