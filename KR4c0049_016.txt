# -*- mode: mandoku-view; -*-
#+TITLE: 增廣註釋音辯唐柳先生集
#+DATE: 2015-09-11 08:14:57.285564
#+PROPERTY: ID KR4c0049
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0215-016增廣註釋音辯唐柳先生集-卷第十六.
<pb:KR4c0049_SBCK_016-1a>¶
増廣註釋音辯唐柳先生集卷之十六¶
　&KR0003;¶
　　　天&KR0003;¶
韓愈謂柳子曰&KR0002;知天之&KR0003;乎吾爲子言天之&KR0003;今夫人有¶
疾痛倦辱饑寒甚者因仰而呼天曰残民者昌佑民者殃又¶
仰而呼天曰何爲使至此極戾也&KR0002;是者舉不能知天夫果¶
蓏飲食旣壞(童云蓏魯果切在/本曰果在地曰蓏)蟲生之人之血氣敗逆壅底¶
爲癰瘍疣贅瘻痔(瘍音陽瘻音漏痔丈/里切&KR0003;文後病也)蟲生之木朽而蝎中¶
(張云蝎音&KR0154;木中/䖝非螫毒音歇者)草腐而螢飛是豈不以壞而後出耶物壞¶
蟲由之生元氣隂陽之壞人由而生蟲之生而物益壞食齧¶
之攻穴之蟲之禍物也滋甚其有能去之者有功於物者也¶
繁而息之者物之讎也人之壞元氣隂陽也亦滋甚墾原田¶
伐山林鑿泉以井飲窽墓以送死(窽音/&KR0323;)而又穴爲偃溲(偃一/作匽)¶
<pb:KR4c0049_SBCK_016-1b>¶
(漏也溲音/蒐咏也)築爲牆垣城郭臺榭&KR0026;游䟽爲川瀆溝洫陂池燧¶
木以燔(音煩/&KR0761;也)革金以鎔陶甄琢磨悴然使天地萬物不得其¶
情倖倖衝衝攻殘敗撓而未甞息其爲禍元氣隂陽也不甚¶
於蟲之所爲乎吾意有能殘斯人使日薄&KR0010;削禍元氣隂陽¶
者滋少是則有功於天地者也蕃而息之者天地之讎也今¶
夫人舉不能知天故爲是呼且怨也吾意天聞其呼且怨則¶
有功者受賞必大矣其禍焉者受罰亦大矣子以吾言爲何¶
如柳子曰子誠有激而爲是耶則信辯且美矣吾能終其&KR0003;¶
彼上而玄者丗謂之天下而黄者丗謂之地渾然而中處者¶
丗謂之元氣寒而暑者丗之謂隂陽是雖大無異果蓏癰痔¶
草木也假而有能去其攻穴者是物也其能有報乎蕃而息¶
之者其能有怒乎天地大果蓏也元氣大癰痔也隂陽大草¶
木也其烏能賞功而罰禍乎功者自功禍者自禍欲望其賞¶
<pb:KR4c0049_SBCK_016-2a>¶
罰者大謬呼而怨欲望其哀且仁者愈大謬矣子而信子之¶
仁義以遊其内生而死爾烏置存亡得䘮於果蓏癰痔草木¶
耶(刘禹錫云柳子厚作天&KR0003;以折韓退之之言文信美矣盖/有激而云非所以尽天人之際故作天論以極其辯附録)¶
(集/末)¶
　　鶻&KR0003;(鶻胡/骨切)¶
有鷙曰鶻者穴于長安薦福浮圗有年矣浮圗之人室宇於¶
其下者伺之甚熟爲余&KR0003;之曰冬日之夕是鶻也必取鳥之¶
盈握者完而致之以燠其&KR0050;掌左右而易之旦則執而上浮¶
圖之跂焉縱之(跂丘弭去智二切浮/圖之跂塔之最髙処)延其首以望極其所行¶
往必背而去焉苟東矣則是日也不東逐南北亦然嗚呼孰¶
謂&KR0050;吻毛翮之物而不爲仁義器耶(吻武粉切口邊/翮下革切羽莖)是固無¶
號位爵禄之欲里閭親戚朋友之愛也出乎鷇&KR0401;(鷇古候切/鳥子須哺)¶
(日鷇能自/食曰雛)而知攫食決裂之事爾(食字一本/上有博字)不爲其他凡食¶
<pb:KR4c0049_SBCK_016-2b>¶
&KR0011;之飢唯旦爲甚今忍而釋之以有報也是不亦卓然有立¶
者乎用其力而愛其死以忘其飢又逺而違之非仁義之道¶
耶&KR0106;其道一其志不欺其心斯固丗之所難得也余又疾夫¶
今之&KR0003;曰以喣喣而黙(喣於/遇切)徐徐而俯者善之徒以翹翹而¶
厲炳炳而白者&KR0064;之徒今夫梟鵂晦於晝而神於夜(梟堅堯/切不孝)¶
(鳥鵂音/休怪鴟)䑕不穴寢廟循牆而走是不近於喣喣者&KR0088;今夫鶻¶
其立趯然(趯音/逖丨)其動砉然(砉呼/&KR0593;切)其視的然其鳴革然是不近¶
於翹翹者耶由是而觀其所爲則今之&KR0003;爲未得也孰&KR0002;鶻¶
者吾願從之毛耶翮耶胡不我施寂寥泰清樂以忘飢¶
　　　朝日&KR0003;(一本上/有祀字)¶
柳子爲御史主祀事將朝日其僚問曰古之名曰朝日而巳¶
(朝音/潮)今而曰祀朝日何也余曰古之記者則朝拜之云也今¶
而加祀焉者則朝且之云也(朝音/昭)今之所云非也問者曰以¶
<pb:KR4c0049_SBCK_016-3a>¶
夕而偶諸朝或者今之是乎余曰夕之名則朝拜之偶也古¶
者旦見曰朝暮見曰夕(見亚/去声)故詩曰&KR0022;君諸侯莫肯朝夕(雨/無)¶
(正/詩)左氏傳曰百官承事朝而不夕(左傳成公十/二年郤至云)禮記曰日入¶
而夕又曰朝不廢朝暮不廢夕(郷飲/酒義)晉侯將殺竪襄叔向夕¶
(向上声竪内竪襄/名也出囯晉語)楚子之留乾谿右尹子革夕(乾谿地名出/左傳昭公十)¶
(二/年)齊之亂子我夕(史記斉簡/公四年)趙文子礱其椽張老夕(礱盧紅/切出囯)¶
(語)智襄子爲室美士茁夕(茁尺滑切/出囯語)皆暮見也漢儀夕則兩¶
郎向瑣闈拜謂之夕郎(出漢/官儀)亦出是名也故曰大采朝日小¶
采夕月(囯魯/語云)又曰春朝朝日秋夕夕月(前賈/誼傳)&KR0002;是其&KR0011;足矣¶
(一本无/其&KR0011;字)又加祀焉蓋不學者爲之也僚曰欲子之書其&KR0003;吾¶
將施于丗可乎余從之¶
　　捕蛇者&KR0003;¶
永州之野産異蛇黒質而白章觸草木盡死以齧人無禦之¶
<pb:KR4c0049_SBCK_016-3b>¶
者然得而腊之以爲餌可以已大風攣踠瘻癘(巳止也攣閭/縁切踠音宛)¶
(又於逺切曲脚足疾瘻音漏頭/腫也一曰乆創癘音癘疫也)去死肌殺三蟲其始大醫以¶
王命聚之&KR0010;賦其二募有能捕之者當其租入(當去/声)永之人¶
爭奔走焉有蔣氏者專其利三丗矣問之則曰吾祖死於是¶
吾父死於是今吾嗣爲之十二年幾死者數矣言之貌&KR0002;甚¶
慼者余悲之且曰&KR0002;毒之乎余將告于莅事者更&KR0002;役復&KR0002;¶
賦則何如蔣氏大戚汪然出涕曰君將哀而生之乎則吾斯¶
役之不幸未&KR0002;復吾賦不幸之甚也嚮吾不爲斯役則乆巳¶
病矣自吾氏三丗居是郷積於今六十&KR0010;矣而郷鄰之生日¶
蹙殫其地之出竭其廬之入號呼而轉徙飢渇而頓踣(童云/音匐)¶
(僵/也)觸風雨犯寒暑呼嘘毒癘往往而死者相藉也&KR0494;與吾祖¶
居者今其室十無一焉與吾父居者今其室十無二三焉與¶
吾居十二年者今其室十無四五焉非死而徙爾而吾以捕¶
<pb:KR4c0049_SBCK_016-4a>¶
蛇獨存悍吏之來吾郷呌囂乎東西隳突乎南北譁然而駭¶
者雖雞狗不得寕焉吾恂恂而起視其缶而吾蛇尚存則弛¶
然而卧謹食之(食音/嗣)時而獻焉退而&KR0372;食其土之有以盡吾¶
齒蓋一&KR0010;之犯死者二焉其餘則熈熈而樂豈&KR0002;吾郷鄰之¶
旦旦有是哉今雖死乎此比吾郷鄰之死則巳後矣又安敢¶
毒耶余聞而愈悲孔子曰苛政猛於虎也(記檀弓泰山側有/婦人哭曰昔者吾)¶
(舅死於虎吾大又死焉今吾子又死焉夫子曰何爲/不去也曰无苛政夫子曰小子識之苛政猛於虎也)吾甞疑¶
乎是今以蔣氏&KR0026;之猶信嗚呼孰知賦歛之毒有甚是蛇者¶
乎故爲之&KR0003;以俟夫&KR0026;人風者得焉¶
　　䄍&KR0003;¶
(童云䄍音乍&KR0021;/名也礼記作蜡)¶
柳子爲御史主祀事將䄍進有司以問䄍之&KR0003;則曰合百神¶
於南郊以爲&KR0010;報者也先有事必質于戸部戸部之詞曰旱¶
<pb:KR4c0049_SBCK_016-4b>¶
于某水于某蟲蝗于某癘疫于某則黜其方守之神不及以¶
&KR0021;余甞學禮蓋思而得之則曰順成之方其䄍乃通(記郊特/牲篇句)¶
&KR0002;是古矣継而歎曰神之貌乎吾不得而見也&KR0021;之饗乎吾¶
不可得而知也是其誕漫&KR1054;怳(童云誕音但徒旦切漫謨宫/切又莫半切&KR1054;齒两切怳訐)¶
(往/切)㝠㝠焉不可執取者夫聖人之爲心也(一本无/心也字)必有道而¶
巳矣非于神也蓋于人也以其誕漫&KR1054;怳㝠㝠焉不可執取¶
而猶誅削&KR0002;此况其貌言動作之塊然者乎是設乎彼而戒¶
乎此者也其㫖大矣或曰&KR0002;子之言則旱乎水乎蟲蝗乎癘¶
疫乎未有黜其吏者而神黜焉而曰蓋干人者何也予曰&KR0002;¶
子之云旱乎水乎蟲蝗乎癘疫乎豈人爲之耶故其黜在神¶
&KR0064;乎眊乎沓貪乎罷弱乎(眊莫報切/罷音疲)非神爲之耶故其罰在¶
人今夫在人之道則吾不知也不明斯之道而存乎古之數¶
其名則存而教之實則隱(而一本/作其)以爲非聖人之意故歎而¶
<pb:KR4c0049_SBCK_016-5a>¶
云也曰然則致雨反風蝗不爲災虎&KR0018;子而趨(劉昆宋/均等)是非¶
人之爲則何以余曰子欲知其以乎所謂偶然者信矣(劉昆/云偶)¶
(然/耳)必&KR0002;人之爲則十年九潦八年七旱者(莊子秋/水篇)獨何如人¶
哉其黜之也苟明乎教之道雖去古之數可矣反是則誕漫¶
之&KR0003;勝而名實之事䘮亦足悲乎¶
　　　乗桴&KR0003;¶
子曰道不行乗桴浮于海從我者其由也與子路聞之喜子¶
曰由也好勇過我無所取材&KR0003;曰海與桴與材皆喻也海者¶
聖人至道之本所以浩然而遊息者也桴者所以遊息之具¶
也材者所以爲桴者也易曰復其見天地之心乎則天地之¶
心者聖人之海也復者聖人之桴也所以復者桴之材也孔¶
子自以拯生人之道不得行乎其時將復於至道而遊息焉¶
謂由也勇於聞義果於避丗故許其從之也其終曰無所取¶
<pb:KR4c0049_SBCK_016-5b>¶
材云者言子路徒勇於聞義果於避丗而未得所以爲復者¶
也此以退子路兼人之氣而明復之難耳然則有其材以爲¶
其桴(一本桴字/上无其字)而遊息於海其聖人乎子謂顔淵曰用之則¶
行舎之則藏唯我與爾有是夫由是而言以此追庶幾之&KR0003;¶
則回近得矣而曰其由也與者當是歎也回死矣夫或問曰¶
子必聖人之云爾乎曰吾何敢以廣異聞且使遯丗者得吾¶
言以爲學其於無悶也揵焉而巳矣(揵一本作捷潘云/揵居偃切距也)¶
　　　&KR0003;車贈楊誨之¶
(楊慿之子也慿貶臨賀尉/故其子由永州至賀州)¶
楊誨之將行柳子起而送之門有車過焉指焉而告之曰&KR0002;¶
知是之所以任重而行於丗乎材良而器攻圎其外而方其¶
中然也材而不良則速壞工之爲功也不攻則速敗中不方¶
則不能以載外不圎則窒拒而滯方之所謂者箱也圎之所¶
<pb:KR4c0049_SBCK_016-6a>¶
謂者輪也匪箱不居匪輪不塗吾子其務法焉者乎曰然曰¶
是一車之&KR0003;也非衆車之&KR0003;也吾將告子乎衆車之&KR0003;澤而¶
杼(童云杼直吕切周礼考工記/行澤欲杼注削薄其践地也)山而侔(考工記行山欲侔/注侔謂上下等)上¶
而輊下而軒且曵(輕音致俯也軒仰也六月詩注/從後視之如摯從前視之如軒)祥而曠左¶
(記曲礼句注葬/車空神位也)革而長轂以㦸(周礼革車以即戎左/傳注長轂戎車也)巢焉而¶
以望(巢當作轈左成十六年注巢車車上/爲櫓釋文云兵車髙如巢以望敵)安以愛老(曲礼大/夫七十)¶
(乗安/車)輜以蔽内(輜音緇載衣物/車前後皆蔽)垂綏而以畋(綏宣佳切曲礼/武車綏旌注謂)¶
(垂舒/之)載十二旒而以廟以郊以陳于庭(周礼/巾車)其&KR0011;衆也然而¶
其要存乎材良而器攻圎其外而方其中也是故任而安之¶
者箱逹而行之者輪&KR0106;中者軸挶而固者蚤(挶音局㦸持也/蚤音&KR0050;謂輻入)¶
(牙中者/牙去声)長而撓進不罪乎馬退不罪乎人者轅却暑與雨者¶
蓋敬而可伏者軾服而制者馬&KR0002;牛然後衆車之用具今楊¶
氏仁義之林也其産材良誨之學古道爲古辭冲然而有光¶
<pb:KR4c0049_SBCK_016-6b>¶
其爲工也攻果能恢其量&KR0002;箱周而通之&KR0002;輪守大中以動¶
乎外而不變乎内&KR0002;軸攝之以剛健&KR0002;蚤引焉而宜御乎物¶
&KR0002;轅髙以逺乎汚&KR0002;蓋下以成乎禮&KR0002;軾險而安易而利動¶
而法則庶乎車之全也詩之言曰駟牡騑騑六轡如琴孔氏¶
語曰左爲六官右爲執法此其以逹於大政也凡人之質不¶
良莫能方且&KR0106;質良矣用不周莫能以圎遂孔子於郷黨恂¶
恂如也遇陽虎必曰諾而其在夾谷也視叱齊侯&KR0011;蓄狗不¶
震乎其内後之學孔子者不志於是則吾無望焉耳矣誨之¶
吾戚也長而益良方其中矣吾固欲其任重而行於丗懼圎¶
其外者未至故&KR0003;車以贈¶
　　　謫龍&KR0003;¶
扶風馬孺子言年十五六時在澤州與群兒戯郊亭上頃然¶
有竒女墜地有光曄然&KR0013;緅裘白紋之裏(緅&KR0005;侯切又側/鳩切帛青赤色)首¶
<pb:KR4c0049_SBCK_016-7a>¶
歩揺之冠貴游年少駭且恱之稍狎焉竒女頩爾怒曰不可¶
(頩普名切又普泠切文選頩薄怒以自持&KR0006;知不可/乎犯于潘云頩普㹵切美貌一曰歛容玉篇作萉)吾故居¶
鈞天帝宮下上星辰呼嘘隂陽薄蓬萊羞崑崙而不即者帝¶
以吾心侈大怒而謫來七日當復今吾雖辱塵土中非&KR0002;儷¶
也(儷郎計切偶/也&KR0002;汝也)吾復且害&KR0002;衆恐而退遂入居佛寺講室焉¶
及期進取杯水飲之嘘成雲氣五色翛翛也(翛音/宵)因取裘反¶
之化爲白龍徊翔登天莫知其所終亦怪甚矣嗚呼非其&KR0011;¶
而狎其謫不可哉孺子不妄人也故記其&KR0003;¶
　　復呉子松&KR0003;(荅呉/武陵)¶
子之疑木膚有怪文與人之賢不肖壽夭貴賤果氣之寓歟¶
爲物者裁而爲之歟余固以爲寓也子不見夫雲之始作乎¶
㪍怒衝涌(㪍蒲/没切)擊石薄木而肆乎空中偃然爲人拳然爲禽¶
敷舒爲林木嵑&KR2248;爲宮室(渴或作嶱苦&KR0154;丘&KR0081;二切/&KR2248;魚列于&KR0081;二切山髙貌)誰其搏¶
<pb:KR4c0049_SBCK_016-7b>¶
而斵之者風出洞窟流離百物經清觸濁呼召竅穴與夫草¶
木之儷偶紛羅雕葩剡芒臭朽馨香采色之赤碧白黄皆寓¶
也無裁而爲者又何獨疑兹膚之竒詭與人之賢不肖壽夭¶
貴賤參差不齊者哉是固無情不足窮也然有可恨者人或¶
權褒貶黜陟爲天子求士者皆學於聖人之道皆又以仁義¶
爲的皆曰我知人我知人披辭窺貌逐其聲而覈其所蹈者¶
以升而降其所升常多䝉瞀(童云音霧又莫/候切目不明)禍賊僻邪罔人¶
以自利者其所降率&KR0106;多清明沖淳不爲害者彼非無情物¶
也非不欲得其升降也然猶反戾&KR0002;此逾千百年乃一二人¶
幸不出於此者徴之猶無以爲告今子不是病而木膚之問¶
爲物者有無之疑子胡横訊過詰擾擾焉如此哉¶
　　　羆&KR0003;¶
鹿畏貙(勑俱/切)貙畏虎虎畏羆羆之狀&KR0013;髮人立絶有力而甚¶
<pb:KR4c0049_SBCK_016-8a>¶
<pb:KR4c0049_SBCK_016-9a>¶
毛物尾鬛四足而蹄齕草飲水一也(齕下/没切)推是而至於駿亦¶
&KR0011;也今夫人有不足爲&KR0018;販者有不足爲吏者有不足爲士¶
大夫者有足爲者視之圎首横目食榖而飽肉絺而清裘而¶
燠一也推進而至於聖亦&KR0011;也然則伏犧氏女媧氏孔子氏¶
是亦人而巳矣驊騮白羲山子之&KR0011;(羲一作蟻列子云周穆/王駕八駿之乗右服驊)¶
(騮而左緑耳右&KR0406;赤&KR0185;而左白羲次車之乗/古服渠黄而左踰輪左&KR0406;盗驪而右山子)&KR0002;果有之是亦¶
馬而巳矣又烏得爲牛爲蛇爲倛頭爲龍鳯麒麟螳蜋然也¶
哉然而丗之慕駿者不求之馬而必是圗之似故終不能有¶
得於駿也慕聖人者不求之人而必&KR0002;牛&KR0002;蛇&KR0002;倛頭之問¶
(一作/閤)故終不能有得於聖人也誠使天下有是圖者舉而焚¶
之則駿馬與聖人出矣¶
増廣注釋音辯唐柳先生集卷之十六¶
