# -*- mode: mandoku-view -*-
#+TITLE: 柳河東集注
#+DATE: 2015-09-23 10:18:17
#+PROPERTY: LASTPB  <md:KR4c0049_SBCK_038-1a>
#+PROPERTY: JUAN 40

<md:KR4c0049_SBCK_039-12b>¶
<md:KR4c0049_SBCK_040-1a>¶
<pb:KR4c0049_WYG_040-1a>
欽定四庫全書
　柳河東集注巻四十¶
　　　　　　宋　童宗說張敦頤潘緯　音釋
　　祭文哭辭(一本無/哭辭字)¶
　　　祭楊憑詹事文(元和十/二年)¶
年月子壻謹以清酌庶羞之奠昭祭于丈人之靈(宗元/娶憑)
(弟楊凝女¶為憑之從子壻或云即憑之壻也一本子/壻字下有使持節柳州諸軍事守柳州刺史柳某字)卿
雲輪囷(卿即¶慶字/困區倫切)天漢昭回自然物外寧雜塵埃公稟
<pb:KR4c0049_WYG_040-1b>
間氣(間居/見切)心靈¶洞開翺翔自得誰屑羣猜孝友忠信聞
於九垓(音/該)摛華發藻¶其動如雷世榮甲科(大厯九年憑/舉進士甲科)
亦矜顯處(矜一本/作務)公之俊¶德有而不顧御史之選朝之
所注公勤于養投劾引去(憑絮事節¶度府召為監察/御史不樂檢局輒自免去)時
任方隅威刑是務公施其惠亦莫有¶逆(童云逆五故/切與迕同)京
兆之難下多怨怒或由以黜瓦石盈路(貞元¶中京兆尹/李實貶通州長)
(史市里歡呼皆袖瓦礫遮/道伺之實由間道獲免)公捍其強仁及童孺¶(元和四/年憑自)
(江西入為/京兆尹)左遷而出擁道牽慕道峻多謗德優見憎<md:KR4c0049_SBCK_040-1b>¶煩
<pb:KR4c0049_WYG_040-2a>
言既詆倚法斯繩(憑與御史中丞李夷簡素有隙夷簡/劾憑江西奸贓及他不法詔即臺參)
(訊夷¶簡痛謫發欲詆以死憲宗以/憑治京兆有續但貶賀州臨賀尉)南過九疑(山名謂謫/臨賀時)
東逾秣¶陵(秣陵江寧今建康也謂/自臨賀徙杭州長史)顚沛三載天書乃徴
入傅王國嘉¶聲聿興(自杭州召/入為王傅)詹事東宫致政是膺(自/王)
(傅徙太/子詹事)年唯始至¶道則彌勵頡頏今古(童云頡奚結切/頏音杭又音剛)
(與亢同飛而上曰/頡飛而下曰頏)優游¶德藝實期濬發再光文陛誰謂
昊天遽兹降厲嗚呼哀哉某¶以通家承德夙奉良姻莫
成子姓早喪淑人(貞元十五年子厚妻楊/氏卒年¶二十二無子)恩禮斯重眷
<pb:KR4c0049_WYG_040-2b>
撫惟新綢繆其志實敬實勤迨今挈然¶十有八祀家缺
主婦身遷萬里謗言未明黜伏逾紀德輝間¶絶音塵莫
俟歲首發函視逺如邇雖當沉痼心術猶治撫膺¶頓首
流泣瞪視(童云瞪丈證切直/視潘云真耕切)既斂而還莫傳音㫖嚮風¶
長慟於兹已矣嗚呼哀哉承訃之始卜兆既逾載馳斯
文出¶拜路隅哀從海澨(視裔/切)禮致皇都寸誠相續終歲
不渝天道<md:KR4c0049_SBCK_040-2a>¶悠遠人世多虞寄心雙表(謂墓/關)長恨囚拘嗚
呼哀哉
<pb:KR4c0049_WYG_040-3a>
　　　祭穆質給事文(一本作祭/穆撫州文)¶
昭祭于給事五丈之靈自古直道鮮不顚危禍之重輕
則繫¶盛衰矯矯明靈克丁聖時形軀獲宥三黜無虧賢
良發䇿始¶振其儀天子動容敬我直辭(貞元元年德宗/䇿賢良問以天)
(旱穆質對言兩漢故事三公當¶免/卜式著議𢎞羊可烹德宗喜之)載之册府命以諌司
(穆質以制䇿自/畿尉遷左補闕)抗奸¶替否與正為期奏書百上知無不
為誰謂劉賈(劉向/賈誼)英風莫¶追給事黃門奉職樞機封還
付外動獲其宜(質累遷給事中政事/得失未嘗¶不盡言)無曠爾位惟公在
<pb:KR4c0049_WYG_040-3b>
斯達道之行實惟交友患難相死其¶廢日久公實毅然
誓均悔咎挺身立氣不改其守黜刺南荒¶義言盈口(元/和)
(四年京兆尹楊憑貶臨賀尉/質坐與憑善貶開州刺史)封章致命志期殞¶首邈矣
高標誰嗣于後王命南下郡符東剖流滯湮淪殱此¶遐
壽(或云自開州移撫/州未及行而卒耳)嗚呼哀哉公之伯仲信惟先執(記/曲)
(禮云<md:KR4c0049_SBCK_040-2b>¶見父之執執友也穆質穆貟穆賞並/秘書監穆寧之子見子厚先友碑隂記)感激之風道
同義立¶中司守直奸權是襲致之徽纆誣以賄入瑣瑣
其徒榜訊愈¶急(榜薄庚切箠也穆贊擢侍御史鞫盧岳/妻分財事持平不阿中丞盧紹與宰相)
<pb:KR4c0049_WYG_040-4a>
(竇參誣贊受金捕送獄侍御/史杜倫¶希其意鍛鍊甚急)詔下三司議于洛邑噫我
先君邦憲是輯(同上贊弟賞詣¶闕撾登聞鼓訟&KR2817;詔三/司使柳鎮李覿楊瑀覆治無之猶出為)
(邢州刺史鎮亦/坐貶夔州司馬)平反羣枉(反字¶袁切漢書平反注/憣罪人辭使從輕也)大忤
三揖(忤五故切左傳哀公二年三/揖在下注三揖卿大夫士)¶危法旋加譖言俄及
左宦夔國(謂子厚之父坐貶夔州司馬前漢/設左官之律注仕於諸¶侯曰左官)義夫掩泣
邪臣既黜乃進其級(貞元八年竇參貶乃/召質為刑部郎中)端¶于庶僚直
聲允集䖍䖍小子夙奉遺則公在郎位再罹擯抑¶時忝
憲司竊分枉直抗辭犯長有志無力惟韓洎劉(監察御/史韓泰)
<pb:KR4c0049_WYG_040-4b>
(劉禹/錫)同憤霑臆道之不行銜媿罔極公在左掖議登秋
官先¶定于志將發其難决白無狀以申禍端秉心撰詞
義不可干¶㑹逢友累(累力偽切謂坐與/楊慿善而坐貶謫)曽莫自安感于
禇中(禇中呂切左傳成公<md:KR4c0049_SBCK_040-3a>¶三年荀罃之在楚也鄭賈人/有將寘諸禇中以出既謀之未行而楚人歸之賈)
(人如晉荀罃善/視之如實出巳)有涕¶汍瀾(潘云汍胡官切瀾落官切選/涕垂睫而汍瀾注涕泣闌干)
嗚呼哀哉壽宫久翳狼荒¶萬里禮不可違誠不可弭抽
哀洩憤舒文致美願遡海風以¶窮洛涘清明如在神鑒
何已嗚呼格思以慰勤止
<pb:KR4c0049_WYG_040-5a>
　　　祭呂衡州温文(呂溫字化光/一字和叔)¶
維元和六年歲次辛卯九月癸巳朔某日友人守永州
司馬¶貟外置同正貟柳宗元謹遣書吏同曹(書吏/姓名)家人
襄兒奉清¶酌庶羞之奠敬祭于吕八兄化光之靈嗚呼
天乎君子何厲¶天實仇之生人何罪天實讎之聦明正
直行為君子天則必¶速其死道徳仁義志存生人天則
必天其身吾固知蒼蒼之¶無信莫莫之無神今於化光
之殁怨逾深而毒逾甚故復呼¶天以云云天乎痛哉堯
<pb:KR4c0049_WYG_040-5b>
舜之道至大以簡仲尼之文至幽以¶黙千載紛争或失
或得倬乎吾兄獨取其直貫于化始與道<md:KR4c0049_SBCK_040-3b>¶咸極推而下
之法度不忒旁而肆之中和允塞道大藝備斯¶為全德
而官止刺一州年不逾四十佐王之志没而不立豈¶非
修正直以召災好仁義以速咎者耶宗元㓜雖好學晚
未¶聞道洎乎獲友君子乃知適於中庸削去邪雜顯陳
直正而¶為道不謬兄實使然嗚呼積乎中不必施於外
裕乎古不必¶諧於今二事相勘(一本勘/作期字)從古至少至於
<pb:KR4c0049_WYG_040-6a>
化光最為太甚理¶行第一尚非所長文章過人略而不
有夙志所蓄巍然可知¶貪愚皆貴險狠皆老則化光之
夭厄反不榮歟所慟者志不¶得施蚩蚩之民不被化光
之徳庸庸之俗不知化光之心斯¶言一出内若焚裂海
内甚廣知音幾人自友朋彫喪志業殆¶絶唯望化光伸
其宏略震耀昌大興行於時使斯人徒知我¶所立今復
往矣吾道息矣雖其存者志亦死矣臨江大哭萬¶事巳
矣窮天之英貫古之識一朝去此終復何適嗚呼化光<md:KR4c0049_SBCK_040-4a>¶
<pb:KR4c0049_WYG_040-6b>
今復何為乎止乎行乎昧乎明乎豈蕩而為太空與化
無窮¶乎將結而為光耀以助臨照乎豈為雨為露以澤
下土乎將¶為雷為霆以泄怨怒乎豈為鳳為麟為景星
為卿雲(卿即/慶字)以¶寓其神乎將為金為錫為圭為璧以栖
其魄乎豈復為賢人¶以續其志乎將奮為明神以遂其
義乎不然是昭昭者其得¶巳乎其不得巳乎抑有知乎
其無知乎彼且有知其可使吾¶知之乎幽明茫然一慟
腸絶嗚呼化光庶或聽之
<pb:KR4c0049_WYG_040-7a>
　　　祭李中丞文(御史官/屬共祭)¶
維貞元二十年歲次甲申五月某朔二十二日故吏儒
林郎¶守侍御史王播將仕郎守殿中侍御史穆䞇(當作/質字)
奉議郎行¶殿中侍御史馮邈承奉郎守監察御史韓泰
宣德郎行監察¶御史范傳正文林郎守監察御史劉禹
錫承務郎監察御史¶裏行柳宗元承務郎監察御史裏
行李程等謹以清酌之奠<md:KR4c0049_SBCK_040-4b>¶敬祭于故中丞贈刑部侍郎
李公之靈惟公堅貞守道㓗廉成德當官秉彛卓爾孤
<pb:KR4c0049_WYG_040-7b>
直髙節外峻純誠内植臨事不回執心無惑矯矯勁質
(一本質/作節字)擢於天枝式是邦族粲其羽儀發跡内史參其
軍事(古内史地/今鳳翔府)自下劘上直詞屢至(潘云劘眉波切前/漢賈山自下劘上)
(注厲/也)于後受邑厯撫疲人公去逾久人滋咏呻復從京
邑辟署司録振其綱條端我甸服黠吏屏氣(屏必/郢切)貪官
窒慾赫赫有命登于王庭邦賦以修國用是經實抗其
長以奉凖程校其簿書無失奇贏(竒音羇贏音盈/謂殘餘物也)進為
正郎句㑹是專(句古侯古候二切/㑹古外切計也)乃刺于商虎節登山
<pb:KR4c0049_WYG_040-8a>
(出為商/州刺史)化塉為沃(童云塉音籍簿/土也磽确為塉)致夷於艱道途謳歌
有詔徴還丞我御史執其憲矩紏逖之志直清是舉愼
擇竂吏必薪之楚(毛詩翹翹錯薪言刈其楚/注楚雜薪之中尤翹翹者)終始七載
不忘祇勤事無觀瞻道有屈伸皁囊密啓忠懇屢陳令
望逾重名卿是屬拖紳遽聞(拖徒可切引也論語云疾/君視之東首加朝服拖紳)
巻衣已復(巻與捲同復始死之招魂也禮記䘮大記曰/復者皆升自東榮中屋¶履危北面三號捲衣)
(投于/前)禮備賵贈(潘本贈作賻&KR0534;芳鳳切賻符遇切公羊/曰車馬曰賵貨財曰賻注皆¶助生送死)
(之/禮)恩加命服窀穸有時(宅之倫切厚也穸音夕夜也/左傳窀穸之事注猶長夜也)歲
<pb:KR4c0049_WYG_040-8b>
月逾蹙播等猥備官屬况當薦延承其規模奉以周旋
近或¶逾月逺則累年咸承至公官守獲全故事盡在遺
風藹然俯¶仰庭除顧慕潺湲致誠一觴拜訣堂筵嗚呼
哀哉¶
　　　爲韋京兆祭杜河中文(韋夏卿/祭杜確)¶
維年月日甲子京兆尹韋夏卿謹以清酌之奠敬祭于
故河¶中節度贈禮部尚書杜公之靈自古謀帥恒在諸
儒晉登郄¶縠亦以詩書(郄乞逆切左氏作郤俗從&KR0532;縠/胡谷切左傳僖公二十七年晉)
<pb:KR4c0049_WYG_040-9a>
(作三軍謀元帥趙襄曰卻/縠可¶説禮樂而敦詩書)爰及近代二柄殊途授鉞之
臣率由武夫時惟明¶靈道冠學徒天子有命總其戎車
何以邦之維絳及蒲(州名並/屬¶河中)有山有河殿此大都(殿下/練切)
(鎮/也)焜燿昌時振宣後學命服之<md:KR4c0049_SBCK_040-5a>¶盛光于列岳謂保豐福
永縻王爵壽如何期神不可度(待洛/切)¶嗚呼哀哉大厯之
歲詔徴茂才時忝同道(一作/科)俱起草萊懷¶䇿既陳綸言
煥開考第居甲(大厯二年夏卿與弟正卿/及確同舉賢良方正髙第)自天¶昭回分
命邦畿(夏卿初為/髙陵主簿)步武獲陪同志為友星霜屢迴長¶我
<pb:KR4c0049_WYG_040-9b>
十年禮宜兄事(記曲禮十年以/長則兄事之)周游歡洽莫不如志于
後¶多幸謬列周行(潘云行户剛切詩寘我周行注行列/也置周之列位箋謂朝廷臣也左傳)
(襄公十五年注¶周/徧也言徧於列位)又同制書並命文昌及余稍遷吏部
為郎公屬中¶兵此焉分行(夏卿為吏部員外郎/確為兵部員外郎)再獲聨
事東西相望(望音/忘)¶出處同道樂惟其常後余出刺九載
南服(夏卿自給事中出/為常蘇二州刺史)¶公自左輔遂膺推轂(推通回切/史記王者)
(之遣將也跪而推轂貞元十五年以同州/刺史杜確為河¶中尹河中晉絳觀察使)我勤魏闕爰
總九流(貞元十五年夏卿為吏/部侍郎九流九品也)誰¶謂河廣願言莫由烹
<pb:KR4c0049_WYG_040-10a>
魚之問往復相醻惠好斯厚惟以綢繆¶(綢直由切/繆莫彪切)余弟
宗卿獲庇仁宇(韋宗卿為/河中從事)命佐廉問忘其愚<md:KR4c0049_SBCK_040-5b>¶魯假以羽
翼俾之騫翥(騫音軒翥章/恕切飛舉也)惠文峩峩(恵文冠也秦時法/吏冠柱¶後惠文)
赤紱在股(紱音弗詩作芾諸侯以赤韋為/之古蔽膝之象此謂韋宗卿)榮映斯極從¶
容何補承慶惟深報恩無所嗚呼哀哉天子震悼哀我
良臣¶密印追贈尚書禮殷四方興嗟况此故人循念平
昔徘徊悲¶辛卜葬斯及禮儀畢陳敬薦行潦洩哀兹辰
嗚呼哀哉
<pb:KR4c0049_WYG_040-10b>
　　　爲韋京兆祭太常崔少卿文(韋夏/卿)¶
維年月日甲子京兆尹韋夏卿謹以清酌庶羞之奠敬
祭于¶亡友故太常少卿崔公之靈惟靈率是良志蹈其
吉德炳蔚¶文彩周流學殖(丞職切左氏大學殖/也注殖猶生長也)孔氏之
訓專其傳釋黃¶老之言探乎幽賾(土革/切)六書奥祕是究
是索(六書一曰象形二曰指事三曰¶㑹意四/曰假借五曰諧聲六曰轉注並字學)叩爾𤣥關
保其眞宅藝成行備披雲¶騁跡康莊未窮(爾雅道五達/謂之康六達)
(謂之/莊)濛汜已極(潘云汜音似楚辭注汜水涯也¶言日出/東方暘谷之中暮入西極濛水之涯)
<pb:KR4c0049_WYG_040-11a>
嗚呼哀哉夙歲同道從容洛師(書洛誥朝<md:KR4c0049_SBCK_040-6a>¶至于/洛師唐東都)接袂交
襟以遨以嬉䇿駕嵩少(嵩失弓切少失照切嵩髙/少室二山¶名在河南府)泝舟
瀍伊(泝音素瀍/伊二水)笑咏周星(左傳一星終/矣謂十二年)其樂熙¶熙丹霄
可望青雲可期洛中十友談者榮之惟鄭洎齊各登¶鼎
司(鄭餘慶/齊映)或喪或存山川是違繄我夫子(繄烏兮烏/帝二切)宜
相¶清時命之不遐孰不悽悲嗚呼哀哉徃佐居守及爾
同寮笑¶遨交歡匪夕則朝入同其室出聯其鑣(卑驕切/馬衘也)
投文報章既¶歌且謡及我為郎優游吏部公為御史持
<pb:KR4c0049_WYG_040-11b>
憲天路文陛徐趨¶眷戀相顧歡愛之分有加于素自我
于邁厯刺東呉離憂十¶年復㑹名都余為侍郎銓總攸
居實得茂彦奉其規模聨事¶合情又倍其初我尹京兆
公亞奉常步武相望佩玉以鏘謂¶保愉樂長此翺翔抱
疾幾何忽焉其亡嗚呼痛哉原念徃昔¶愛均骨肉我有
書笥盈君尺牘寤言在耳今古何速失涕興¶哀匍匐徃
哭撫筵一呼心焉摧剥(普木/切)日月逾邁佳城遽卜<md:KR4c0049_SBCK_040-6b>¶素車
千里逶迤山谷(逶於危切/迤余支切)晦爾精靈藏之斧屋(禮記檀/弓孔子)
<pb:KR4c0049_WYG_040-12a>
(曰吾見若覆夏屋者矣見/若斧者矣馬鬛封之謂也)嗚呼哀哉丹旌即路祖奠在
廷去¶此昭昭就爾㝠㝠敬陳泂酌以告明靈(詩大雅泂/酌彼行潦)
(注水之薄者/逺酌取¶之)臨觴永慟庶冩哀誠嗚呼哀哉伏惟尚饗¶
　　　爲李京兆祭楊凝郎中文(李實/)¶
維貞元十九年歲次癸未四月辛未朔某日檢校工部
尚書¶京兆尹司農卿李實謹以清酌庶羞之奠敬祭于
故兵部郎¶中楊公之靈惟靈清標霜㓗馨德蘭薰沖和
茂著孝友彰聞¶濬發洪緒激揚清芬思侔德祖(思蘇恣/切後漢)
<pb:KR4c0049_WYG_040-12b>
(楊脩字/德祖)學紹子雲(楊雄¶二事/並楊姓)瑩彼靈府彬其英文吐論
冠時舒華軼羣(軼音/逸)百氏¶之奥一言可分旁貫釋老豈
伊典墳謂躡公相(躡泥/輒切)贊揚聖¶君髙山安仰逝水沄沄
嗚呼哀哉惟是伯仲並為士則(凝兄憑弟¶凌/皆有名於時)連擢首科
(大厯九年憑中進士第/十三年凝中進士第)迭居顯職公之懿<md:KR4c0049_SBCK_040-7a>¶美發自朋僚
播于四方令問克昭炯然獨識卓爾孤標翼翼¶其容羽
儀清朝載筆東掖動無不紀(掖夷益切凝為/右史書事不回)起草南¶宫
時論増美(凝遷司封員外郎革正封/邑申明嫡媵正聲彰聞)大梁有艱天子是
<pb:KR4c0049_WYG_040-13a>
使¶(貞元十二年凝為宣武軍節度判官是/時宣武帥李萬榮卒其子擅領軍務)密勿之謀唯
道是履¶復歸郎署職兹中兵(貞元十八年凝起/家為兵部郎中)簡稽無
撓以考其成¶(周禮遂人注簡稽士卒兵器/簿書簡猶閱也稽猶計也)英風未攄沉
痾遽嬰(痾於何/切病也)孰¶云積善降以促齡昔歲江表獲同宴
語謬為好仁不我遐阻¶公之元兄(謂楊/憑)復惠德音優游
多暇眷眄逾深清言盈耳尺¶素相尋冀兹競爽(左傳昭/公三年)
(晏子曰二惠競爽猶可/又弱一个焉姜其危哉)焜燿儒林¶及此彫落秖摧我心
嗚呼哀哉遣車就引(潘云遣語戰切禮記雜記注遣車/載¶所包遣奠而藏之者大夫以上)
<pb:KR4c0049_WYG_040-13b>
(乃有/遣車)哀挽先路(挽無反切引也挽歌者喪/家之樂執紼者相和之聲)迅¶風悽悲頽
景幽暮傾都殄瘁揮涕相顧矧兹故人誰任痛慕¶潢汙
一觴詎冩平素尚饗<md:KR4c0049_SBCK_040-7b>¶　　　爲安南楊侍御祭張都䕶文(祭張/舟)¶
維年月日故吏某職官某敬祭于故都䕶御史中丞張
公之¶靈交州之大南極天際禹績無施秦強莫制或賔
或叛越自¶漢世聖唐宣風初鮮寧歲稍臣卉服漸化椎
䯻(椎傳追切/髻音計)卒¶為華人流我愷悌士燮之理惟公克繼
<pb:KR4c0049_WYG_040-14a>
(三國呉志士燮字彦威漢末為交/趾太守¶在郡二十年疆塲無事)勤勞遠圖敷贊嘉惠
銅柱南表前功載修(元和元年¶張舟自安南經略副使/遷都䕶本管經略使乃復銅柱以)
(正封/略)空道北出(空與孔同張騫傳樓/蘭姑師小¶國當空道)式遏蠻陬(將侯切/聚居也)
(一曰/隅也)梯航連連旌斾悠悠輻湊都㑹¶皇威以流方荷天
寵宜公宜侯聲馳帝鄉魄降炎州(禮記體魄則/降¶謂死也)嗚呼哀
哉公昔試吏時推清能公昔乗軺(軺音遥使者車謂/為安南¶經略廵官)人
知凖繩鰥嫠以安征賦用登柱史稍遷郎曹繼昇程¶功
佐理海裔斯澄(張舟三厯御史檢校尚書禮部員外郎/轉禮部郎中為安南副都䕶充經畧副)
<pb:KR4c0049_WYG_040-14b>
(使/)¶乃紀南方專任是憑(謂遷檢校太子右庶子兼安南/都䕶兼御史中丞充本管經略)
(安撫處/置等使)<md:KR4c0049_SBCK_040-8a>¶禮分五玉恩錫百朋(尚書修五禮五玉毛詩菁/菁者莪錫我百朋注古者)
(貨貝五貝為朋百/朋言得¶禄之多)開府辟掾羣英攸屬顧兹陋微敢厠
甄録(甄稽/延切)既受筐¶篚載加命服賜有楚冠用慙豸角(豸/澤)
(買切續漢志云獬豸神羊能别/曲直楚王嘗獲¶之故以為冠)星言赴命注望幃幄(幃/一)
(本作/惟字)視險如夷瞻程非邈伯¶氏左官(謂侍御/之兄)爰滯中途
流連隱憂言念涕濡子姓莫在使¶命頓殊(一本命/作令)兢魂
弔影敢廢斯須情留江徼(音/呌)夢結天隅¶恩切有裕(詩此/令兄)
<pb:KR4c0049_WYG_040-15a>
(弟綽綽/有裕)義乖從役顧慕長慟展轉増惕膐力¶猶在(潘云/膐音)
(呂脊骨也或從肉此宜作/旅詩旅力方剛注旅衆也)中腸屢激方俟銷憂永¶期投
跡謙德不福法星降災庭懸遽徹(禮記大夫無故不徹/懸注懸樂器鐘磬之)¶
(屬喪則/徹之)馹訃爰來(馹音日/驛傳也)撫躬益恨循顧増哀瞻容莫
及報¶德何階輤車北轅(童云輤音/茜喪車也)申奠克諧望拜徒至
音塵永乖¶南州斗酒(後漢曹操祭橋𤣥墓曰/隻雞斗酒過相沃酹)庶冩幽懐¶
　　　祭萬年裴令文(裴墐字/封叔)<md:KR4c0049_SBCK_040-8b>¶惟靈孝友之性寔惟天與飾以儒書洽其譽處枵然其
<pb:KR4c0049_WYG_040-15b>
量(潘云¶枵虚驕切疑當作呺虚/大貌莊子非不呺然大也)廓爾其宇人以義來我
以身許褰¶裳赴急不避寒暑交半域中多容鮮拒賢於
博奕媚兹讌語¶或泛或沉兩得其所考禮成文墜章克
舉(唐自開元制禮去國恤一章累聖陵¶寢皆因事擥綴/裴墐佐杜黄裳聨奉崇陵豐陵禮儀乃撰二陵集禮)
(藏之/南䦜)展樂承職音官式序¶(裴墐為太常主簿/作坐立二部伎圖)既聨奏復
(謂二陵/集禮)亦圖簨虡(音笋巨懸鐘磬者/横曰簨¶直曰簴)播在奉常永傳儀
矩脫略細謹慠忽煩言坦然自居無¶顧仇怨(潘云叶韻/音&KR2817;讐也)
(恚也文選空/負百年怨)卒成官謗莫究禍源坐黜中¶徙再期騰鶱
<pb:KR4c0049_WYG_040-16a>
(音軒飛貌下從鳥裴墐為金川猾吏所譖/御史按章具獄再謫道州循州為佐掾)孰云¶蓄憤遽
此歸魂嗚呼哀哉世稱姻黨鮮克終吉唯我與君久¶而
逾密追惟淑德嬪于君室(墐娶子/厚之姊)上順尊卑下歡儔匹
致¶其孝敬式是仁恤爰及童孩處心勿失君之仲季(墐/兄)
(堅弟埴塤/皆有¶文)茂於文術游藝相從操觚散帙(潘云操倉刀/切觚音孤選)
(文賦或操觚而率爾注觚<md:KR4c0049_SBCK_040-9a>¶木之方者古人用之以書/猶今之簡也五臣注觚木也古人用以為筆誤矣)顧
余蹇劣厠迹奔逸¶(莊子顔回曰夫子奔逸/絶塵而回瞠乎在後)二紀于今交
情若一屢聞彫缺互見¶遷黜契闊伶俜(潘云契詰結切/詩死生契闊注)
<pb:KR4c0049_WYG_040-16b>
(勤苦也伶音零俜普丁切行不/正貌一云猶零丁也流落¶貌)分形間質(間音閒/厠之間)方期
末路稍追曩日時不我謀於焉斯¶畢營營衛尉(墐之/兄弟)獨
守邦秩想其永哀淮海蕭瑟嗚呼哀哉¶聞疾馳簡其命
未返翩其訃書來自番禺(童云番音潘禺音愚番禺/二山名在¶南海今廣州)塊
守窮荒山䕫與居(潘云䕫渠追切國語木石之怪曰䕫/蝄蜽越人謂之山&KR0008;人面¶猴身能言)
(獨/足)有眉不申有志不舒况逢零悴當此囚拘拊膺長慟¶
長慟何如(一本作天/道何如)菲禮無取沉哀有餘嗚呼哀哉¶
　　　祭吕敬叔文(吕恭字敬叔/吕温之弟)
<pb:KR4c0049_WYG_040-17a>
維年月日朔友人從内兄守永州司馬員外置同正員
柳宗¶元謹以酒肉之奠致祭于亡友吕敬叔之魂嗚呼
鞠躬厯聘¶或以不答(孔子/也)屠漁乖離夫何克合(大公望/屠於朝)
(歌釣於/渭濵)大或不<md:KR4c0049_SBCK_040-9b>¶容小或見遺徃來逢迎今古參差(參初/金切)
(差初/宜切)惟子之中忠勇¶充之以誠與物退受其疵智謀宏
長辯論恢竒巖峩博大(巖一¶本/作巍)與世異姿何付之器而
躓於時(躓音/致)常曰余武王功是¶期誓耆其力以達皇威
(耆渠伊切又音㫖/詩頌耆定爾功)邉鄙不靖俾供輿¶師(左傳成公二年/毋令輿師䧟入)
<pb:KR4c0049_WYG_040-17b>
(君地輿衆也吕恭為山南西道掌書記江西/團練使參軍桂管防禦使嶺南節度判¶官)諸侯順道
戎貊咸宜今其没矣哀志之違知之無補世又¶罕知嗚
呼哀哉昔與子游尚疑其志及觀其長誠任其事日¶異
其能歲増其智進如川行浩浩而遂天乎有亡中道是
棄¶余慎取友惟心之䖍周遊人間餘二十年擯辱非耻
升揚非¶賢一貫於道無四五焉子之我知不以事遷言
而見信貌阻¶心傳我黜終世子夭於前徒稱子志誰信
我言與子俱巳孰¶云後先惟子之兄(謂吕/温)志同義比官
<pb:KR4c0049_WYG_040-18a>
刺一州四十而死子仕¶方初百年有幾如何黙黙去我
遄巳(遄市專切/疾速也)有穉之妻有<md:KR4c0049_SBCK_040-10a>¶弱之子海壖東周號哭萬
里(壖而宣切海壖循州敬叔/死處東周洛陽敬叔葬處)葬紖¶之行獲出於此(童云/紖直)
(忍切說文牛系也與絼通周/禮封人置其絼此謂永州)爰陳酒肉¶式嘉且㫖讀兹
哀辭以奠而誄(魯水/切)嗚呼敬叔吾道巳矣尚¶饗¶
　　　祭崔君敏文(永州/刺史)¶
夫産崑崙者難為玉植鄧林者難為木公以令望顯於
華族¶藝邃六書(字書/也)學該七録(阮孝緒/所集)耽此黃老(耽丁/含切)
<pb:KR4c0049_WYG_040-18b>
恬於寵辱¶入補黒衣(戰國䇿左師觸讋曰願得補黒衣/之數以衛王宫謂崔敏以千牛備)
(身佐環/衛也)出參甸¶服(敏為盭厔三原藍田/尉三邑皆屬京兆)紀綱淮海政令
惟肅(書禹貢淮海惟揚州謂/敏遷揚¶州録事參軍)宰制岳濵周於仁育(謂為/許州)
(臨潁汝州/龍興令)儲闈典議直清¶攸屬(之欲切謂自揚州/入為大子司議郎)久次
推能二州繼牧(謂為歸州刺/史遷永州)至¶於是邦率由舊俗和易
勿亟優游自足既有少吏勤於庶獄¶妖誣殄除淫詞翦
覆出令三歲人無怨讟(徒谷/切)進律未行歸<md:KR4c0049_SBCK_040-10b>¶神何速某咸
以罪戾謫兹炎方公垂惠和枯槁以光鳴鸞適¶野泛鷁
<pb:KR4c0049_WYG_040-19a>
沿湘(童云鷁倪厯切亦/作鶂船首盡鷁)廣筵命樂華燭飛觴髙歌屢¶舞
終以無荒紛慮斯併憂懷暫忘良時不再斯樂難常今
其¶奈何顧慕感傷嗚呼室有迭去川無息流追懷曩辰
怳若夢¶遊奠徹中寢魂遷乗舟邦人永思匍匐隱憂况
我懷德心焉¶若抽㓗誠可鑒蘋藻非羞¶
　　　祭段𢎞古文¶
世病乎直人悅其和行而不容雖聖奈何提其信義誰
與同¶波硜硜以終(硜邱耕切/堅勁貌)堅不可磨游得其人友擇
<pb:KR4c0049_WYG_040-19b>
其益(𢎞古見李¶景儉吕温留門下夜與言不知日出温/卒景儉逐乃南見劉禹錫柳宗元二人言於崔公)
(公時治永/州知其賢)始如¶可進終㑹於厄精誠介然將貫金石追
恩懷舊興詞憤激君¶昔來辱備聞嘉言宵㑹北堂晝宴
南軒去適於越(𢎞古南抵容州竇羣¶過桂桂守/拒不為禮憤怒發病死逆旅中)不日其
旋載除我居望爾北轅今者之<md:KR4c0049_SBCK_040-11a>¶來丹旐有翩閟兹英志
限此中年嗚呼哀哉居實斯貧有子¶而㓜孰云履信惟
天所佑道途之資敢廢於舊志君之行銘¶石斯授有潔
其觴有楚其豆庶鑒於誠臨兹饗侑
<pb:KR4c0049_WYG_040-20a>
　　　祭李中明文(李行敏/字中明)¶
致祭于亡友中明之靈夫子之道邈以恒兮夫子之志
勵以¶兢兮求中慊末若履氷兮敦仁以孝實烝烝兮唯
毁死虧禮¶其他莫懲兮(一本作誰毁無/虧禮莫徴兮)秉端守一信厥
明兮月踰歳長¶行若登兮外温其顔内類直䋲兮謾言
來加不遽陵兮舉世¶羣非自視𢎞兮庶優游於道大賚
是承兮掩寃舒抑與類升¶兮胡茫茫其不信卒以禍仍
兮豈韜忠裒信(一作履誼一作/履信裒一作裏)¶鬼所憎兮將教言吾欺
<pb:KR4c0049_WYG_040-20b>
終不可徴兮吾方期子於暮冀有興¶兮今而弃余志若
崩兮若將援而上喪厥肱兮怛其殞心交¶背膺兮水之
綿綿山萬層兮又淫以雨雪紆委硱磳兮(張云硱綺<md:KR4c0049_SBCK_040-11b>¶兢/切磳字登切)
(並石/貌)&KR0008;鵂夜啼羣瞑凝兮(&KR0008;與䲭同充脂切鳶屬鵂音/休鵂鶹惡鳥名或音鴞¶者誤)
魂鬼以行中道㱥殑兮(一本鬼作思童云㱥力井切殑/集韻巨與切唐韻其矜切㱥殑)
(鬼出¶貌殑又其極/切殑殑欲死貌)魑魅撝呵曷可憑兮(魑丑知切鬼屬/魅莫覬切老精)
(物撝音麾指撝¶也呵虎/何切責也怒也與訶同)聊致吾愼斯言孰稱兮(愼一本/作憤)¶
　　　哭張後餘辭(并序/)
<pb:KR4c0049_WYG_040-21a>
後餘常山張氏孝其家忠其友為經術甚䆳而文少余
七年¶頗弟畜之與之居終日沖然忘其有人與之言鏗
爾而厲辯¶而歸乎中凡人有道而不顯於世則曰非其
世也(一本無則/曰二字)¶道而得乎世然猶不顯則曰命(猶一本/作而字)
命之微不可知知而¶索乎外者曰性與貌後餘之性可
謂良矣其貌可謂肅矣(一本¶無可/謂肅矣字)博實𢎞裕宜為大官
耇老求其所以夭賤無可得焉¶既得進士明年疽發髀
卒後餘之死人咸痛之曰天之佑善¶人而殺是子何也
<pb:KR4c0049_WYG_040-21b>
激者曰天之殺恒在善人而佑不肖莊周<md:KR4c0049_SBCK_040-13a>¶之說以為人
之君子天之小人張君豈天所謂小人者耶是二者又
非論之適也吾謂善與惡夭與壽貴與賤異道而出者
也無取喜怒於其中道之出者多其合焉者固少是以
君子之難貴且壽也後餘母老而喪良子東西行者助之
哭焉况其知者耶然後餘不與諂冒者同貴不與悖亂
者同壽歸潔乎身聞道而死雖勿哭焉可也嗚呼(一本/此下)
(有向/字)更使既聞道而且貴且壽則其顯庸也逺矣又烏
<pb:KR4c0049_WYG_040-22a>
能勿痛乎遂哭之以辭嗟嗟張君善不必壽惟道之聞
一日為老人皆反是百稔猶㓜子之優游是亦黃耇嗟
嗟張君寵不必貴尊嚴為仁早服高位淫諛肆慾銀艾
淪棄(銀印艾/綬也)子之崇高無媿三事吾見皤皤而童(皤博/何切)
赫赫而辱進&KR0237;袴於几杖負泥塗於冕服巳雖有餘人
視不足子之跡不混乎其間者幸也宜賀而弔宜歌而
哭吾其過乎與其寵而加貴善而加壽道施於人慶及
於母從容邦家樂我朋友豈不光裕顯大歟而不克也
<pb:KR4c0049_WYG_040-22b>
則弔¶而哭者其無過乎嗚呼¶
　　　楊氏子承之哀辭(并序/)　(楊憑之姪/)¶
楊氏子承之既冠有成人之道其明年四月不幸而夭
其外¶姻解人柳宗元為之慟且出涕噫是子也氣淳以
愿志專以¶勤確然而直方吾未知其止也作辭賦書論
其言甚偉余方¶愛之謂可以為器者故不知慟且出涕
况其親戚者乎凡天¶之生物也不類精麄紛痝(一本作/庬亂)
賢愚混同或遠而合或親¶而殊然則雖人親戚亦將有
<pb:KR4c0049_WYG_040-23a>
不克知其美者若楊氏子者其¶親戚皆賢咸得知之者
也使知之徒以増其悲愁怨號之聲¶無為也用是為之
辭以相其哀焉(相息/亮切)¶
葆醇熙兮承貞則懿文章兮好循直誠耿介兮又綽寛
學之¶勤兮行彌專質圭璋兮文虎豹超凌厲兮馳聖道
力未具兮<md:KR4c0049_SBCK_040-13b>¶志求通道之遠兮足先窮有母噭噭兮有弟
哀號(噭音/呌)世父¶孔悲兮湘水滔滔去昭曠兮沈幽寞魂
冥冥兮竟難託(難一本/作¶誰)死者静兮生者愁子之淑兮徒
<pb:KR4c0049_WYG_040-23b>
増憂志甚良兮命甚蹙子¶之生兮又何欲悲吾耳兮動
吾神誰使子兮淑且仁嗚呼已¶乎不可追終怨苦兮徒
何為(徒一本/作獨)¶
　
　
　
　
　柳河東集注巻四十
